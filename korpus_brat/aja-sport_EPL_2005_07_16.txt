Eesti üllatas MM-valikturniiril Poolat avageimi võiduga , kuid kaotas kindlalt kolm ülejäänut .
Täna kohtub Eesti Venemaa ja homme Bulgaariaga .
Eesti alustas 2006. aasta maailmameistrivõistluste valikturniiri otsustavat jõuproovi 1 : 3 kaotusega võõrustaja Poolale .
Peatreener Avo Keel saatis põhikoosseisus platsile Kert Toobali , Janis Sirelpuu , Raimo Pajusalu , Argo Meresaare , Kristjan Õuekallase , Eerik Jago ja libero Sten Esna .
Keel ei saanud kasutada temporündaja Romet Priimäge , kes väänas hommikusel treeningul hüppeliigest .
Eesti alustas peaaegu täismaja , umbes 4000 pealtvaataja ees peetud kohtumist hästi .
Külalised läksid ette 4 : 2 ja 8 : 6. Maailmaliiga neljanda ja maailma edetabelis kaheksandal kohal asuva Poola argentiinlasest peatreener Raul Lozano trampis vihaselt jalgadega vastu maad ja tegi kõva häält .
Siis aga seis võrdsustus ja kulges punkt-punkti heitlus .
Poola sai seisul 20 : 20 kaks vastuseta punkti ja juhtis veel 23 : 21 ning näis , et võitmisega ei teki raskusi .
Siis saabus Õuekallase tähetund .
Tema kavalad servid tekitasid poolakates paksu pahandust , lisaks ründas ta edukalt kuue tsoonist .
Viimase palli lõi maha Jago ( 25 : 23 ) .
Seega lõpetas Eesti geimi 4 : 0 spurdiga . kaitse toimis ja temporündajad ei kuritarvitanud Toobali usaldust .
Eesti esitus teises geimis erines sootuks esimesest .
Kui servi vastuvõtuga polnud suuremaid raskusi , siis rünnak muutus Poola pika ja tiheda bloki vastu hambutuks .
Muutust ei toonud ka Toobali asemel sekkunud sidemängija Veiko Lember .
Poola läks kiiresti ette 5 : 1 , 9 : 3 ja 15 : 7 ning võitis geimi 25 : 16. Pidurdamatus hoos nii rünnakul kui ka pallingul oli 195 cm pikkune diagonaalründaja Mariusz Wlazly .
Kolmandat geimi alustasid Eestil jälle põhimehed .
Mängupilt jäi aga samaks .
Poola alustas võimsalt ning võitis geimi 25 : 18.
Alagrupi teine kohtumine Venemaa ja Bulgaaria vahel lõppes eile hilisõhtul .
Zoran Gajic : närvid otsustavad
Maailma edetabelis 49. kohal asuva Eesti tänase vastase Venemaa serblasest peatreeneri Zoran Gajici sõnul saavad MM-valikturniiril otsustavaks närvid .
" Finaalturniirile on kaks piletit ja kõik meeskonnad tahavad seda .
Tuleb võitlus närvide vahel , " kinnitas Gajic .
Homme kohtub Eesti viimases voorus Bulgaariaga .
Paberi peal tundub meeskond olevat Eestile kõige jõukohasem .
Ateena OM-ile maailma edetabelis 16. kohta hoidvad bulgaarlased ei pääsenud , küll saavutati mulluses Maailmaliigas Kuuba järel ning Itaalia ja Prantsusmaa ees teine koht .
" Eesmark on võita , kuid kõigil on sama siht ja samasugune võimalus , " oli Bulgaaria juhendaja Martin Stojev napisõnaline .
