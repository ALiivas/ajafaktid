Kuidagi ei saa unustada eestlaste poliitilist aktiivsust nõukogude võimu lõpuaastatel .
Siis oli kogu rahval kindel soov ja tahtmine tagasi saada oma endist Eestimaad , kus olid tagatud õigused oma varale ja kindlustatud tulevik lastele .
Vahel tekib tunne , et võimu juurde on saanud valed inimesed .
Ei ole suudetud kehtetuks tunnistada isegi nõukogudeaegset ülekohut ja varade riisumist .
On hakatud kasutama venitamise taktikat ja sellega jämedalt rikutud demokraatia reegleid ja rahvusvaheliselt tunnustatud omandiõigusi .
Praegust elu jälgides võib tõdeda , et meie majandusreformid on ebaõnnestunud ja praegune üliliberaalne majandussüsteem on takistanud meie majanduse normaalset arengut , sest meie turg on olnud reguleerimata .
Riik saaks olla ainult siis rikas , kui tal on tugev majandus .
Eluga tuleb edasi liikuda , nõustuda meie maasaadikute ettepanekuga ja jätta maha praegune tollivaba majandus .
Eestile oleks kiiresti vaja korralikku hinna- ja maksupoliitikat .
Nüüd , mil õnnelikult on lõpule viidud riigimeeste järjekordne palkade korrastamine , oleks aeg mõtlema hakata , et ka põllumeeste töö saaks väärtustatud .
