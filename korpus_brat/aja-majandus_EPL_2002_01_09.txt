Keskkonnaorganisatsioonide ühispöördumine seoses vajadusega taastada seaduslikkus Eesti energeetikamajanduse arendamisel , Narva elektrijaamade ja Eesti Põlevkivi erastamisel .
Ühispöördumise tekst : 9.01.2002
Lp. Eesti Vabariigi President ,
Lp. Eesti Vabariigi Peaminister
Lp. Eesti Vabariigi Majandusminister
Keskkonnaorganisatsioonide poolt läbi viidud dokumentide ja erastamisprotsessi analüüs näitas , et Narva elektrijaamade ja Eesti Põlevkivi erastamisel on Vabariigi Valitsus alates 1998.a. teisest poolest , rikkunud Eesti Vabariigi põhiseadust ja mitmeid teisi seadusi .
Samuti näitas analüüs , et senine Eesti energeetikamajanduse arendamine ei ole kulgenud kooskõlas Eesti
Vabariigi poolt ratifitseeritud rahvusvaheliste kokkulepetega - Euroopa lepinguga ( ratifitseeritud 1995.a. ) , Euroopa Energiahartaga ( 1998 ) , Euroopa Liidu direktiivide ja säästva arengu printsiipidega .
Eesti on tänu monopoolse põlevkivienergeetika eelisarendamisele ja säästva energeetika arendamise eiramisele muutunud Euroopa üheks suurimaks per capita saastajaks .
Lähtudes eeltoodust teeme järgmised ettepanekud :
1 ) Taastada Eesti energiamajanduse seaduslik areng Riigikogu otsuse nr 28 ( 16.12.1998.a. ) ja Vabariigi Valitsuse korraldusega nr 1039 ( 31.12.1997.a. ) kinnitatud erastamiskava alusel .
2 ) Anda õiguslik hinnang elektrijaamade ja Eesti Põlevkivi senisele erastamisprotsessile ja Vabariigi Valitsuse tegevusele selle läbiviimisel .
3 ) Koostada kooskõlas Eesti Vabariigi seaduste ja Euroopa Liidu vastavate direktiividega uus pikaajaline , kuni aastani 2035-2040 , energeetika arengukava .
Uue arengukava koostamine viia läbi koos strateegilise keskkonnamõju hindamise ning avalikkuse ja valitsusväliste keskkonnaorganisatsioonide kaasamisega .
4 ) Mitte sulgeda Euroopa Liiduga peetavate läbirääkimiste energeetika peaükki enne , kui on valmis uus pikaajaline energeetika arengukava .
Tagada , et Eesti positsioon energeetika peatüki osas põhineks uuel pikaajalisel energeetika arengukaval .
5 ) Peatada koheselt põlevkivi eristaatuse taotlemine Euroopa Komisjonilt selle praeguses sõnastuses .
Pöörduda
eristaatuse taotlemise küsimuse juurde tagasi pärast pikaajalise energeetika arengukava koostamist .
6 ) Algatada keskkonnamajanduslik analüüs põlevkivitootmise ja põlevkivi baasil elektri tootmise tegeliku maksumuse leidmiseks , võttes sealhulgas arvesse ka Euroopa Liidu 27.oktoobril 2001 a. vastu võetud direktiivi nr 2001/77/EC nõuded .
7 ) Töötada välja uuele pikaajalisele energeetika arengukavale vastav Narva elektrijaamade majanduslikult põhjendatud rekonstrueerimise ja käigushoidmise kava .
8 ) Korraldada keskkonnamõju hinnang juba alustatud elektrijaamade energiablokkide rekonstrueerimisele , mille käigus on planeeritud paigaldada keevkihikatlad .
Kuni keskkonnamõju hinnangu valmimiseni peatada energiablokkide rekonstrueerimine .
9 ) Tagada energeetika jt. majanduse valdkondade arengukavade koostamisel seadusega nõutud avalikustamine
ja läbipaistvus .
Kaasata kõigisse riigi tähtsate arenguprobleemidega tegelevatesse komisjonidesse valitsusväliste
keskkonnaorganisatsioonide esindajad .
10 ) Muuta järelvalveorganid Eesti Energiaturu Inspektsioon , Tarbijakaitse Amet jt. haldussuutlikeks .
Keskkonnaorganisatsioonid :
Eesti Keskkonnainstituut ,
Kaupmehe 14 , Tallinn 10114 , Heiki Kalle , juhatuse liige
Eestimaa Looduse Fond ,
Pk 245 , Tartu 50002 , Toomas Trapido , tegevdirektor
Eesti Roheline Liikumine ,
Postkast 318 , Tartu 50002 , Peep Mardiste , ERL tegevjuht
Nõmme Tee Selts ,
Hiiu-Suurtüki 18-1 , Tallinn 11611 , Helle Vilu , juhatuse liige
Säästva Eesti Instituut ( SEI-Tallinn ) ,
PK-160 , Tallinn 10502 , Olavi Tammemäe , juhataja
Tartu Üliõpilaste Looduskaitsering
Veski 15-10 , Tartu 51005 , Jaan Pärn , juhatuse liige
