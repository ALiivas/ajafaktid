See , kuidas käituvad Eesti poliitikud opositsioonis ja kuidas koalitsioonis , erineb kui öö ja päev .
Eile esitas opositsiooniline Keskerakond riigikogu menetlusse eelnõu , mis ei luba üle 65-aastaseid ametnikke vanuse tõttu vallandada .
Keskerakond põhjendas muudatust vajadusega lõpetada põhjendamatu vanuseline diskrimineerimine ametnike seas .
Tänavu 9. jaanuaril tulid täpselt samasuguse ettepanekuga välja sotsid .
Toona kukkus plaan läbi , sest koalitsioon , kuhu kuulus Keskerakond , lükkas selle tagasi .
Näiteks põhjendas just keskerakondlane Ain Seppik sotside eelnõu tagasilükkamist jaanuaris väitega , et see puudutab vaid 1,3% ametnikke .
Koos temaga toetas ametnike vanuselist diskrimineerimist lõpetava eelnõu põhjalaskmist 16 keskerakondlast .
