Eesti Rahvusraamatukogu ja kirjastus SE & JS saatsid Setumaa vallaraamatukogudele paarsada nimetust raamatuid kokku 60 000 krooni väärtuses .
Mikitamäe , Värska ja Meremäe valla raamatukogu said peamiselt lasteraamatuid , aga ka trükiseid , mida koolidel ja külakogudel on raske hankida .
Ettevõtmine teostus koostöös siseministeeriumi asekantsleri Tiit Sepa ja Kultuurifondi tegevdirektori Kalle Liiviga . ühist raamatuannetust toetasid Eesti Kultuurifond ja transpordifirma Haljas - mõlemad 30 000 krooniga .
Esimene saadetis eestikeelset kirjavara Setumaale läks teele mullu novembris .
Siis saadeti raamatuid Petserimaa Venemaa-ossa , kus raamatute vastuvõtmisega tegeles Petseri eesti kooli direktriss Vilma Tigas .
Tookord osales ettevõtmises Eesti Rahvusraamatukogu ja kirjastuse SE & JS kõrval ka Ilmamaa kirjastus .
Raamatuannetused on piiriäärsetele elanikele väga olulised , on ajalehele Võrumaa Teataja öelnud Võru maavanem Tiit Soosaar .
