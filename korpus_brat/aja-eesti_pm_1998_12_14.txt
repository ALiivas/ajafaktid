Majanduskitsikuse kiuste tegi Viljandist Tallinna kolinud tantsurühm Kungla taasiseseisvunud Eestis esimese tantsufilmi .
Rahvatantsu tippu esindava Kungla juhendaja Annika Aavik ütles , et filmi “ Tulek on su saatus ” stsenaristina sidus ta mitme tuntud autoriga .
Filmis seob ta Mait Agu , Maido Saare , Marika Nurmeotsa ja teiste tantsud tegevustikuga , kus peategelane lahkub kodust ja hakkab hiljem meenutama lapsepõlve , mõistes elu väärtusi ja õnne tagantjärele .
Tantsupedagoog Ilma Adamson nentis , et võrreldes näiteks tema juhendatavast tantsuansamblist Sõprus tehtud kolme filmiga nõukogude aastail mõjub Kungla väikese rühmaga tehtud film tänapäevaselt , pakkudes nii rahvalikku kui modernset stiili .
“ Mulle meeldib , kui noor inimene end otsib , ” ütles Adamson pärast filmi teistkordset vaatamist .
Aavikut nimetas Adamson andekaks tantsujuhiks , kel on veel kasvuruumigi .
48-minutilise filmi operaator Raivo Lugima ütles , et enne kui filmi laiemale publikule televisioonis näidata , peaks tema hinnangul filmi lühendama ja kompaktsemaks tegema .
