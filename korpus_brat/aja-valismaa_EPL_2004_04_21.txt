Teist ametiaega alustanud Vene president Vladimir Putin tegi meelehead kõrgematele riigiametnikele , tõstes töövõime suurendamisele ja korruptsiooni piiramisele viidates neil tublisti palka , unustamata ka ennast .
; Presidendi kuupalk tõusis presidendi dekreediga peaaegu kaks korda , 5100 dollarini , mis ajalehe Vedomosti andmeil ligineb näiteks Hispaania peaministri palgale .
Briti peaministri palgast moodustab see siiski vaid viiendiku ja USA presidendi palgast kuuendiku .
Viiekordne palgatõus
Vene peaministri töötasu kerkis ligi viis korda , 4000 dollarini , asepeaministril ja ministritel 3000 dollarini ning aseministritel 1500 dollarini .
Mõne ministeeriumi osakonnajuhataja töötasu tõusvat koguni 12 korda ning palgalisa said ka 35 000 alama astme ametnikku , kel töötasu tõusis 100-500 dollarit .
Vene või pigem küll selle pea- ja suurlinnade elule iseloomulikult esitasidki paljud meediaväljaanded palganumbrid dollarites .
Vedomosti lisab ühe näitena , et nüüd hakkab Vene president Eesti kolleegist rohkem teenima - vastavalt 61 833 ja 41 472 dollarit aastas .
Rubladesse arvestatult saaks Vene president seega 1 762 236 rubla aastas .
Miljonäri Putinist palgatõusu tõttu aga ei saa , sest ta juba on seda .
Putini valimiste-eelne varandusliku seisu deklaratsiooni järgi on tal vara kaheksa miljoni rubla ulatuses .
Palka tõsteti siiski vaid ligikaudu kümnel protsendil kõigist Vene riigiteenistujatest ning ülejäänute tasu kasvust pole midagi kuulda .
Sellegipoolest on tegemist suurima ametnike palgatõusuga nõukogude aja järgsel Venemaal .
Asepeaminister Aleksandr Šukovi sõnul saadi raha palgatõusuks valitsusvahetuse käigus tehtud koondamise arvel .
Šukov ütles Interfaxile , et palgatõus aitab võidelda korruptsiooniga ning kvalifitseeritud ametnike valik riigiametitesse on nüüd lihtsam , sest vahe eraettevõtluses teenituga on väiksem .
Varem tõsteti palka salaja
" Ega see reform riiklikus televisioonis ei ilmu ja kõvasti välja ei hõigata .
Kui Jeltsin oma palka suurendas , siis tegi ta seda salajase dekreediga , " ütles uurimiskeskuse Panorama juht Vladimir Pribõlovski .
Tema sõnul on paljudel bürokraatidel väikese palga kompensatsiooniks hulk privileege .
Kõrgete ametnike puhul näiteks miljoneid väärt tasuta korterid , autojuhiga autod , suvilad .
Eksminister Jevgeni Jassin privileege ei eita , kuid peab neid väikese palga juures tähtsusetuks .
Aastapalk dollarites
-USA president - 400 000
-Briti peaminister - 291 750
-Prantsuse valitsusliige - 190 810
-Hispaania peaminister - 72 000
-Eesti president - 41 472
Allikas : Vedomosti
