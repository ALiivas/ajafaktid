Euroopa Liit ( EL ) otsustas esmaspäeval alanud põllumajandusministrite kohtumisel muuta banaaniimpordi eeskirju .
Ehkki konkreetseid kvoote ning hindu banaanide sisseveole seekord veel ei määratud , järgib Euroopa Liit kiivalt Maailma Kaubandusorganisatsiooni ( WTO ) korraldusi korrastada banaanikaubandus selle aasta lõpuks , et lõpeks Aafrikast , Vaikse ookeani piirkonnast ning Kariibi mere saartelt imporditavate banaanide eelistus Ladina-Ameerika banaanide ees .
ELi põllumajandusvolinik Franz Fishler ütles kohtumise avapäeval , et kui tahetakse WTO antud tähtajast kinni pidada , tuleb kokkuleppele jõuda hiljemalt ministrite juunikuisel kohtumisel .
Euroopa Komisjoni ettepanek on esialgu säilitada Ladina-Ameerika riikidele kehtiv 2,2 miljoni tonni suurune banaanide sisseveokvoot tariifiga 75 eküüd ( 1190 Eesti krooni ) tonnist .
Edaspidi peaks aga kvoot suurenema 353 000 tonni võrra , mis sisaldaks arvestusi ka Euroopa Liidu laienemist silmas pidades .
Komisjonil on plaanis kaotada ka senine litsentsisüsteem .
Prantsusmaa , Rootsi , Taani ja Beneluksimaad olid kohtumisel lisakvoodi kehtestamise vastu .
Komisjon loodab , et erimeelsused lahenevad juunis peetaval kohtumisel .
