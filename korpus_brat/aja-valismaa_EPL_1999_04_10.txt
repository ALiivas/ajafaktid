Viimase poole aasta kõige jõulisemas ja pikemas avalikus esinemises jagas Vene president Boriss Jeltsin vaid hädapärast toetust peaminister Jevgeni Primakovile , kuulutades vajadust valitsust tugevdada .
" Praeguses olukorras , praegusel ajal , on Primakov meile kasulik .
Peame vaatama , mis järgmisena tuleb , " ütles Jeltsin kohtumisel kohalike liidritega .
" Teine küsimus on veel see , et peame tugevdama valitsust .
See on ikka veel küsimuseks . "
Jeltsini seisukoha-võtud , mida kanti televisioonis üle palju pikemalt kui tavaliselt , tulid ajal , mil opositsiooni kontrolli all olev Riigiduuma valmistub presidendi ametist tagandamiseks , mille hääletus on kavandatud 15. aprillile .
Duuma julgeolekukomitee esimees Viktor Iljuhhin kommunistide fraktsioonist teatas neljapäeva õhtul , et tal on usaldusväärseid andmeid riigis peatselt eriolukorra kehtestamise kohta .
Tema sõnul arutatakse seda varianti presidendi administratsioonis ja paljudes ametkondades ning eriolukorra kehtestamiseni jäänud aega arvestatavat juba päevade ja tundidega .
Iljuhhin ütles , et koostatavates plaanides on Primakovi valitsuse asendamine ja siseminister Sergei Stepashini peaministriks nimetamine .
" Välistatud ei ole ka Viktor Tshernomõrdini kandidatuur , " oletas Iljuhhin .
" Eriolukorra või muu erivalitsemisvormi sisseseadmisega kaasneb duuma laialisaatmine , Kommunistliku Partei ja mitme teise patriootliku partei keelustamine koos kõigi sellest tulenevate tagajärgedega , " hoiatas Iljuhhin .
Tema sõnul on eriolukorra ettevalmistamine otseselt seotud katsega " ajada nurja presidendi tagandamise seaduslik protseduur " .
