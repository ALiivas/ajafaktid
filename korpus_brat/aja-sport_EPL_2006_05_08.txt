Eesti käsipalli meistrivõistluste neljas finaalmäng võis otsustada tiitliomaniku .
Ent eilseni kolm võitu võtnud HC Kehra kaotas HC Chocolate Boysile 23 : 24 ning peab kauni karika eest edasi võitlema .
Mäng oli närviline .
Ehk siis selline , nagu üks finaal olema peab .
Chocolate Boys sai suure algedu , juhtides 7 : 1 ja 8 : 2. Ometi õnnestus Kehral järgi võtta ning 23 minutiks vähendada vahe minimaalseks - 10 : 11.
" Alguses eksisime palju , kehvasti mängisid nii kaitse kui ka väravavaht , nad said liiga lihtsaid väravaid , " arvas Kehra peatreener Jüri Lepp .
" Nimesid nimetamata , aga osa meie mehi polnud võitluseks valmis . "
" Meeskond mängis hästi , " sõnas seevastu võitjate juhendaja Tarmo Volt .
" Näitasime oma tavapärast mängu .
Ehk siis võime väita , et Riho ( Bramanise - toim ) osakaal on ikkagi nii suur , et tema tagasitulek muutis oluliselt olukorda , " lisas Volt .
Poolaja võitsid šokolaadipoisid kuue väravaga 16 : 10.
Kohtunikud kõneaineks Teise poolaja alguses oli juhtvõistkond hädas - esimest korda pidi Kehra väravavaht Marius Aleksejev palli selja tagant välja võtma alles kuuendal minutil .
Kehra oli selleks ajaks tabanud neli korda .
" Nii nagu järele jõudsime , hakkasime kiirustama , " analüüsis Lepp .
" Kaheminutiline karistus , mis meile anti kaks ja pool minutit enne mängu lõppu , oli otsustav , " sõnas Lepp veendunult .
" Bramanis lükkab vastast kolm korda , talle ei tehta midagi , " sarjas Kehra juhendaja kohtunikke .
Bramanis ise aga leidis , et vilemehed tegid kummalisi otsusesid hoopiski nende kahjuks .
" Kes vähem kohtunike tegevust märkab , see mängu võidab , " lisas rahulikult Volt .
" Loomulikult vaatab igaüks enda mätta otsast , kuid fakt on see , et nii rasket mängu ongi keeruline vilistada .
Mida vähem otsuseid kommenteerida , seda enam on aega mängida . "
Kohtumise lõppfaas oli pealtvaatajatele ülipõnev , mängijatele aga põrgulikult raske .
57 minutil tegi Indrek Lillsoo seisuks 23 : 24. See oli ka mängu viimane värav .
Resultatiivsemad olid Kehra poolelt Lillsoo ja Risto Lepp viie ning võitjatest Bramanis seitsme väravaga .
Eilsel mängul oli täismaja publikut , kes mõlemale poolele häälekalt kaasa elas .
Paraku , tribüünidelt kostus pahatihti sõimu ja iroonilisi märkusi vastasvõistkonna mängija aadressil .
" Minule käis publik närvidele , " tunnistas Volt .
" Nii ropult ja ebainimlikult teisi sõimata - see ei ole mingi spordifänlus . "
Lepp sõnas , et temal on mängus oma ülesanded ja pealtvaatajate jutu kuulamine nende hulka ei kuulu .
Kui igas mängus on keegi šokolaadipoistest saanud tugevama hoobi , siis seekord lahkus lühiajaliselt platsilt rinnapiirkonda pihta saanud Valdar Noodla .
" Valdaril oli hing kinni , tuli selga taguda ja nuuskpiiritust anda , " sõnas meeskonna arst Svetlana Karbus , kel finaalseerias tööst puudust ei tule .
Järgmine kohtumine peetakse kolmapäeval Kehras .
" Eelis on Kehral , neil on kolm võitu , meil üks , " lausus Tarmo Volt .
" Loodame , et see oli meie viimane kaotus sel hooajal HC Chocolate Boysi vastu , " lisas Jüri Lepp .
