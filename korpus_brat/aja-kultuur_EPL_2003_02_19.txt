President annab 2002. aasta rahvaluulepreemiad Heinz Valgule ja Pärt Lippusele üle reedel Tartus kirjandusmuuseumis .
Kunstnik Heinz Valk pälvis preemia 1962-2002 aastatel kogutud vanade laulikute ja salmialbumite kogu eest .
Valk kogus 61 albumit põhiliselt Harjumaalt , Läänemaalt ja Hiiumaalt .
Lippus on Tartu ülikooli üliõpilane , kes on viimastel aastatel teinud helisalvestusi mitmetel erinevatel teemadel .
Ta on kogunud mälestusi folklorist Herbert Tamperest , intervjueerinud tänapäeva jõuluvanasid , jäädvustanud tänapäeva pärimusmuusikat kontserditel ja seltskondlikel ühislaulmistel .
Ühtekokku on ta kogunud 12 tundi helisalvestisi .
Ühe rahvaluulepreemia suuruseks on tänavu 6000 krooni , mis makstakse välja presidendi kultuurirahastu toel .
