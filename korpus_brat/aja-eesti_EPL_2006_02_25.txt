Brüsseli linna sümbolina tuntud pissiva poisi kuju Manneken Pis riietati eile eesti rahvariietesse , et tähistada Eesti Vabariigi 88. aastapäeva ka Euroopa Liidu südames .
Tallinna linnavalitsuse ja Brüsseli linnavalitsuse koostööna riietasid Brüsseli linna sümbolina tuntud pissiva poisi kuju eesti rahvariietesse Tallinna abilinnapea Kaia Jäppinen , Euroopa kultuuripealinna projektijuht Peeter Rebane ning Tallinna esindaja Euroopa Liidu juures Tõnu Karu koos Brüsseli esindajaga .
Kingitus aastast 1993
" Brüsseli üks tuntumaid ja armastatumaid sümboleid ja turistimagneteid on terve päeva Eesti riigi sünnipäeva auks piduriietes .
Tallinna ja Brüsseli kultuurikoostöö annab eestlaste jaoks tähtsast päevast teada ka Euroopa Liidu keskuse elanikele ning kõigile eurooplastele , " ütles Tallinna abilinnapea Kaia Jäppinen .
Tallinna delegatsioon kohtus eile ka Brüsseli linnavalitsuse esindajatega , et arutada koos-tööd Tallinna 2011. aasta kultuuriprogrammi ettevalmistamisel .
Ainsa Eesti omavalitsusena Euroopa Liidu juures Brüsselis oma esindust omav Tallinn kinkis kujule sobivad rahvariided Brüsselile 1993. aastal .
Kaht linna seovad pikaajalised kootöösuhted .
EPL
