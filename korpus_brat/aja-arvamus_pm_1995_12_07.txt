Olen juba pikemat aega jälginud erinevate väljaannete kirjanurki ja mul on üsna kurb - inimesed kirjutavad ainult negatiivsetest asjadest .
Eriti kurb oli lugeda ühe härra kirja , kus pahandati Eesti Postiga selle eest , et enne jõule saab odavamalt kirju ja kaarte saata .
See on ju sama , kui keegi teeb kingituse ja kingituse saaja ütleb , et miks see nii väike ja odav on ning miks ma ta valel ajal sain .
Mul endalgi on vahest postiga probleeme olnud ning olen neid mõttes kirunud , kuid selle jõulukingituse eest tahan küll aitäh öelda .
Teise aitäh tahan öelda Eesti Telefonile .
Kuulsin raadiost , et ka neil on jõulude ajal mingi soodustus .
On mis on , aga seda küll öelda ei saa , et meie monopolid vahel inimeste peale ei mõtle .
Üldse teen ettepaneku , et jõulude ajal kirjutaksid inimesed positiivseid kirju .
Vana tõde on , et kui endale kogu aeg halba sisendad , läheb sellest olemine veelgi kehvemaks .
Sama efekt on ka positiivse puhul .
