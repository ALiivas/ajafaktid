Hooaja kaheksanda vormel-1 etapi Kanada GP-d valitsesid vennad Schumacherid .
Võidu võttis noorem vend Ralf ( pildil ) , teine oli Michael .
Esimest korda hooajal pääses pjedestaalile soomlane Mika Häkkinen .
Sõidu algust domineeris Miachel Schumacher , kes juhtis sõitu boksipeatuseni .
Seejärel hõivas ohjad vanemat venda varjuna seiranud Ralf ja hoidis edu lõpuni .
See oli Ralfile teiseks võiduks sel hooajal .
Esimese pjedestaalikoha hooajal sai kahekordne maailameister Häkkinen ( McLaren ) .
Tema tiimikaaslane , üldarvestuses teist kohta hoidev šotlane David Coulthard katkestas mõni ring enne võistluse lõppu neljandalt kohalt .
" Sõit oli suurepärane , suutsime enne boskipeatusi rajal kauem vastu pidada kui Ferrari ja see tõi ka edu , " lausus Ralf Schumacher .
2. koha saanud Michael oli õnnelik Ralfi edu üle .
" Täna on pere pidupäev , " sõnas ta ja lisas sõidu kohta .
" Pingutasin kõvasti , kuid midagi teha ei olnud .
Alguses Ralfi taga olles ei kartnud ma , et ta mulle otsa sõidab , kuna Ralf on hea roolikeeraja . "
Esmakordselt hooajal poodiumile pääsenud Häkkinen oli saavutusega rahul .
" McLareni eesmärgiks oli esikolmikusse jõuda ja seda me ka tegime , " kiitis Häkkinen tiimi .
Sõidu algusosas hoidis Häkkinen enda sõnul targu esikümne lõppu .
" Vaatasin , mis eespool olijad teevad ja otsus oli kokkuvõttes õige , " lausus soomlane .
Tulemused :
1. Ralf Schumacher Williams
2. Michael Schumacher Ferrari -20,200
3. Mika Häkkinen McLaren -40,600
4. Kimi Räikkönen Sauber -1.08 , 100
5. Jean Alesi Prost -1.10 , 400
6. Pedro de la Rosa Jaguar +1 ring
7. Ricardo Zonta Jordan +1 ring
8. Luciano Burti Prost +1 ring
9. Tarso Marques Minardi +3 ringi
katkesatajad :
10. Jos Verstappen Arrows +4 ringi
11. Jarno Trulli Jordan +6 ringi
David Coulthard McLaren
Olivier Panis BAR
Jacques Villeneuve BAR
Enrique Bernoldi Arrows
Juan Pablo Montoya Williams
Rubens Barrichello Ferrari
Jenson Button Benetton
Fernando Alonso Minardi
Nick Heidfeld Sauber
Eddie Irvine Jaguar
Giancarlo Fisichella Benetton
