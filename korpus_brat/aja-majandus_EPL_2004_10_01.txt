TALLINN , 1. oktoober ( EPLO ) - Lääne-Virumaa puiduärimehe Marek Krippeli firma OÜ Johanna Grupp omandas esimese Eesti firmana Venemaal raieõiguse metsamassiivis , mis võrdub enam kui kümnendikuga Eesti metsapindalast , kirjutab Äripäev .
Johanna Grupp ostis eelmisel nädalal 70 protsenti Leningradi oblastis Boksidogorski rajoonis tegutsevast metsalangetusfirmast Vertikal ja sai sellega 49 aastaks kasutusõiguse 284 000-hektarilisele küpsele okaspuumetsale .
See on oma mastaabilt tipptehing .
Krippeli julgus ärgitab ilmselt paljusid metsasfääris tegutsejaid Venemaa poole kiikama .
Aivar Berzin , Eesti suurim erametsamaa omanik Krippeli andmeil on tal olemas järgmiseks aastaks raieload kokku 86 000 tihumeetrile .
See on toormekogus , millest jätkuks Eesti keskmise suurusega saetööstusele aastaks või Eesti suurimale , Imavere saeveskile poolteiseks kuuks .
" Metsateede olematuse tõttu ei julge me esimestel aastatel suuremat raiemahtu planeerida , " ütles Krippel .
Krippel ei soostunud avalikustama tehingu maksumust .
" See oli kuuekohaline summa eurodes , " jäi Krippel napisõnaliseks ja lisas , et laenuraha ta ei kasutanud .
Läbirääkimised Vertikali omandamiseks kestsid alates veebruarist .
Vertikalis töötab 60 inimest .
Krippeli kinnitusel on tema koostööpartneriks Juri Bodgornõi nimeline ärimees , kes vahendas Vertikali osaluse müüki ning asus alates sellest nädalast Vertikali tegevjuhina tööle .
