Leedu riigikaitsesüsteem sai möödunud aastal vaid 75 protsenti summadest , mis olid ette nähtud riigieelarvest , teatas reedel kaitseministeeriumi pressiteenistus .
Leedu kaitseministeerium alustas 2000. aastat , olles kauba ja teenuste eest võlgu 48 miljonit litti ( 12 miljonit dollarit ) .
Ministeeriumi palgavõlg oli aasta alguses 6,6 miljonit litti ( 1,7 miljonit dollarit ) .
Sõdurite toidu eest oldi võlgu 3 miljonit litti ( 0,75 miljonit dollarit ) , mundrite ja vooditarbete eest 9 miljonit litti ( 2,25 miljonit dollarit ) , kütuse eest kaks miljonit litti ( 0,5 miljonit dollarit ) jne.
Need võlad tuleb välja maksta 2000. aasta riigieelarve assigneeringutest , mis kaitseministeeriumi pressiteenistuse sõnul toob kaasa jälle uusi võlgasid .
Leedu kaitseminister Ceslovas Stankevicius ütles , et ministeerium pidi 1999. aastal saama assigneeringuid 1,45 protsenti sisemajanduse kogutoodangust , tegelikult aga moodustasid need mitte rohkem kui 1,2 protsenti .
2000. aasta riigieelarvest peaks Leedu kaitseministeerium saama 541,4 miljonit litti ( 135,4 miljonit dollarit ) .
Lisaks sellele suunatakse inisteeriumi investeerimisprogrammidesse summasid erastamis- ja krediidifondist .
Seega moodustavad assigneeringud riigikaitsesse 1,7 protsenti sisemajanduse kogutoodangust , mis peeab tagama NATOsse integreerumise tempo säilimise .
