{"text": "Nagu headele naabritele kohane , räägivad hiidlased naljalugusid saarlaste kohta ja vastupidi .\nUuemad uurimused viitavad aga sellele , et esivanemad on saarlastel ( loe : saarte elanikel ) ühised …\nAlates 1994. aastast on peamiselt Eesti Teadusfondi ja Eesti Kultuurkapitali toel toiminud Ranniku-Eesti kiviaja uurimise projekt .\nVälitöid on tehtud nii mandril kui saartel ja kogutud on päris põnevat materjali nende piirkondade esiajaloost .\nÜks tähtsamaid küsimuste ringe , millega oleme tegelnud , on saarte asustamine ja püsiva elanikkonna teke neis paigus .\nHiiumaalt Kõpu poolsaarelt on õnnestunud leida neliteist ja Saaremaalt kaheksa uut kiviaja asulakohta ning kuuel neist on mõnevõrra teostatud arheoloogilisi väljakaevamisi .\nKogutud leiud , kaevamiste ja inspektsioonide tähelepanekud ning ligi paarkümmend uut usaldusväärset radiosüsiniku dateeringut täiendavad oluliselt pilti saarte varasest asustusest .\nVõib öelda , et me oleme korraks saanud kiigata saarlaste ( saarte elanike ) hälli .\nMuutuva mere kutse\nSaarte asustamine on tihedalt seotud Läänemeres toimunud muutustega .\nHiiumaa , Saaremaa ja Ruhnu kõrgemad osad vabanesid merest juba umbes 9700 aastat e.Kr. * , mil Läänemere nõos paiknenud jääliustiku sulamisveest tekkinud Balti jääpaisjärv leidis enesele Kesk-Rootsis Billingeni kohalt väljapääsu ookeani ja veepind alanes märgatavalt .\nVaatamata veetaseme kõikumistele , millega on kaasnenud küllalt võimsate üleujutuste aegu , on saared hiljem üha kasvanud ja maa kerkimine suurendab enamiku Eesti saarte pindala praegugi .\nTeiseks saarlaste kujunemise eelduseks oli hülgeküttimise kui tähtsa püügimajanduse haru väljakujunemine , sest meresaaduste kasutamine oli vältimatu enese äraelatamiseks saartel .\nKuigi üks hülgeluu on leitud küll juba Eesti vanimast seni teadaolevast , Pulli asulakohast ( dateeritud ca 8800. aastasse e.Kr. ) , toimus üleminek spetsialiseerunud hülgeküttimisele siiski alles mitu tuhat aastat hiljem , põhiliselt mesoliitikumi ehk keskmise kiviaja ( 9000-5000 aastat e.Kr. ) lõpuosas .\nSellest ajast alates on hülgeliha olnud inimeste toiduratsioonis olulisel kohal kogu Eesti rannikualal .\nIlmselt just kaugele merele ulatuvatel hülgepüügiretkedel avastasid inimesed Mandri-Eesti rannikust mitmete kümnete kilomeetrite kaugusel paiknevad saared .\nSellele osutavad Hiiumaa ja Saaremaa vanimatest inimeste laagripaikadest kogutud loomaluud , mis , vaid mõni erand välja arvatud , kuuluvad hüljestele .\nTõenäoliselt elati saartel kevadtalvel - viigri ja hallhülge parimal püügiajal .\nNimelt rändasid , ja teevad seda tänini , need hülgeliigid veebruaris ja märtsis Eesti vetesse poegima ja olid sellel ajal kergeks saagiks .\nPoegimisaegsele küttimisele osutab samuti maksimaalselt nädala vanuse viigri luu , mis on leitud ühest Hiiumaal Kõpu poolsaarel paiknevast , u. 4700-4000 aastat e.Kr. eksisteerinud peatuspaigast .\nKa ühekülgsed leiud - valdavalt lõike- ja kaaperiistad - ning asjaolu , et tihti on tööriistadena kasutatud vaid teravaservalisi kivikilde , räägib sellest , et tollaste saarlaste tegemised-toimetamised olid üsna piiratud .\nAlgul peatuti saartel ilmselt vaid ajutiselt , kasutades ära seda eelist , mida pakkus kindel maa laagripaiga püstitamiseks .\nSee võimaldas hankida küttepuid ja toorainet tööriistade valmistamiseks , jätta osa varustusest paigale jms.\nMillal tulid esimesed asukad ?\nArheoloogiliste kaevamiste käigus saadud materjal , tuleasemetelt kogutud söe alusel tehtud dateeringud ja kõrgus praegusest merepinnast lubavad saarte asustuse algust küllaltki hästi määratleda .\nKuna leidude hulgas puuduvad nooremale kiviajale ( 5000-1800 aastat e.Kr. ) iseloomulikud savinõud , on üsna ilmne , et saartele tuldi keskmisel kiviajal , mil keraamikat veel ei tuntud .\nPaari aasta eest Hiiumaal Kõpus uuritud muistsest tuleasemest kogutud süsi ja inimtegevuse jälgedega nn. kultuurkihist kogutud pähklikoored kuuluvad ajavahemikku umbes 5700-5000 aastat e.Kr. 1997. aasta suvel Loode-Saaremaalt Võhmast ja Pahapillist saadud koldesöe vanusemäärangud jäävad vahemikku umbes 6000-5000 aastat e.Kr.\nPeaaegu samasuguse tulemuse annavad maa kerkimise kiiruse alusel tehtud arvutused .\nKa naabrite poole kiikamine kinnitab , et nimetatud dateeringud võivad kajastada tõeselt Lääne-Eesti kaugemate saarte asustamise algust .\nNäiteks laias laastus samasse , õieti isegi natuke hilisemasse aega , jääb Ahvenamaa saarestiku varaasustus .\nMandrilähedastele saartele on aga mitmel pool Skandinaavias ja Soomes asutud elama tihti märksa varem .\nLoode-Saaremaa ja Hiiumaa Kõpu poolsaare uuritud vanimad laagripaigad on mitmes mõttes väga sarnased .\nMõlemal alal on kasutatud tööriistade valmistamiseks kohalikke kivimiliike .\nValitsevaks toormeks on olnud kvarts ning valge , hall ja bee ? madalakvaliteediline kohalik tulekivi .\nKivitöötluses on palju rakendatud just lõhestustehnikat .\nRohkema töötlusega esemeid on vaid üks-kaks protsenti .\nNende hulgas domineerivad kaape- ja lõikevahendid - kõõvitsad .\nÜhine on seegi , et vähe kohtab neis paigus raieriistu , leitu piirdub üldiselt vaid mõne talva ja kirve fragmendi või toorikuga .\nSarnasus on nii suur , et kui keegi petukaubana ühe saare leide teisele sokutaks , siis mina küll seda avastada ei suudaks .\nKõik see osutab ühtsele kultuuritraditsioonile ja ehk ühtsetele juurtele .\nVõimalik , et kõige suuremale saarele - Saaremaale - elama asunud inimesed ekspluateerisid mitmeid ümbruskonna saari ja laide , sealhulgas Kõpu muinassaart .\nLeidude ning geograafilise situatsiooni järgi võib oletada , et saarte asustuse lähtealaks oli Lääne-Eesti rannikupiirkond .\nParaku tunneme sealset kiviaega veel väga vähe .\nVanima leiukoha - Pulli - ja saarte varaasustusega samaaegse Lääne-Eestis paikneva Valge-Risti asulakoha vahele asetub arheoloogilisel ajaskaalal ehk vaid osa Pärnu jõe põhjast leitud luuesemetest , mis vaadeldavat probleemi lahendada ei aita .\nValge-Ristist avastatud üksikud leiud on aga väga sarnased Saaremaa ja Hiiumaa omadele .\nPüsiasustuse jälgedel\nHiljem on kohanetud eluks saartel ka juba aastaringselt .\nMillal siis kujunes neis paigus püsiasustus ?\nSelle täpsem dateerimine on materjali vähesusest tingitult veel raske ning esialgu tuleb rahulduda kaudsete tõenditega .\nHiiumaal pärinevad esimesed märgid sellest , et saarel elati kevadtalvise sesooni kõrval ka suvel ja sügisel , noorema kiviaja lõpupoolest ( u. 3000-2000 aastat e.Kr. ) .\nAnaloogilise leiu- ja luuainesega on ka mitmed samaaegsed Saaremaa asulakohad .\nSuurematele muutustele eluolus osutavad nii päevavalgele tulnud esemed kui loomaluud .\nHallhülge kõrval on jahti peetud ka praeguseks Läänemerest kadunud grööni hülgele ning püütud kala , eriti turska .\nKütitud on ka Läänemere ainsat vaalalist - pringlit .\nVõimalik , et paikseks jäädi siiski juba märksa varem .\nSellele osutab omanäoline kultuurirühm , mis on eksisteerinud Saaremaal ja Hiiumaal noorema kiviaja algul ( alates umbes 5000 aastat e.Kr. ) .\nSee erineb mandri nn. Narva kultuuri lokaalrühmadest sedavõrd , et pidi kujunema neist mõneti isoleeritult .\nOn väga tõenäoline , et siis levinud uus esemeliik - savinõud - kajastab tegelikult isegi veel vanemaid piirkondlikke erijooni .\nEsimese paikse asustuse alana tuleb arvesse eelkõige just siinse piirkonna suurim saar praeguse Saaremaa kesk- ja põhjaosas .\nSeni kõige varasemaks püsivama asustuse märgiks on arvatavasti Kõnnu asulakoht Lõuna-Saaremaal , kust , erinevalt teistest saarte varastest elupaikadest , on leitud rohkesti raieriistu - ligi pool tuhat kivikirvest ja -talba .\nViimased osutavad , et inimene on tolles paigas peatunud juba pikemat aega ning tema tegevus on olnud mitmekülgsem .\n", "meta": {"file": "ajalugu_horisont_1999"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [206, 219], "annotations": [{"brat_id": "T1"}]}, {"base_span": [290, 328], "annotations": [{"brat_id": "T63"}]}, {"base_span": [1137, 1146], "annotations": [{"brat_id": "T42"}]}, {"base_span": [1159, 1182], "annotations": [{"brat_id": "T2"}]}, {"base_span": [1467, 1473], "annotations": [{"brat_id": "T3"}]}, {"base_span": [1478, 1486], "annotations": [{"brat_id": "T43"}]}, {"base_span": [1504, 1513], "annotations": [{"brat_id": "T50"}]}, {"base_span": [1543, 1551], "annotations": [{"brat_id": "T4"}]}, {"base_span": [1745, 1753], "annotations": [{"brat_id": "T46"}]}, {"base_span": [1840, 1863], "annotations": [{"brat_id": "T5"}]}, {"base_span": [1875, 1883], "annotations": [{"brat_id": "T49"}]}, {"base_span": [1932, 1956], "annotations": [{"brat_id": "T6"}]}, {"base_span": [1970, 1983], "annotations": [{"brat_id": "T47"}]}, {"base_span": [2007, 2012], "annotations": [{"brat_id": "T7"}]}, {"base_span": [2012, 2029], "annotations": [{"brat_id": "T8"}]}, {"base_span": [2043, 2056], "annotations": [{"brat_id": "T9"}]}, {"base_span": [2077, 2082], "annotations": [{"brat_id": "T48"}]}, {"base_span": [2471, 2476], "annotations": [{"brat_id": "T44"}]}, {"base_span": [2485, 2496], "annotations": [{"brat_id": "T10"}]}, {"base_span": [2546, 2554], "annotations": [{"brat_id": "T51"}]}, {"base_span": [2572, 2578], "annotations": [{"brat_id": "T11"}]}, {"base_span": [2598, 2608], "annotations": [{"brat_id": "T12"}]}, {"base_span": [2612, 2619], "annotations": [{"brat_id": "T13"}]}, {"base_span": [2634, 2641], "annotations": [{"brat_id": "T52"}]}, {"base_span": [2650, 2661], "annotations": [{"brat_id": "T14"}]}, {"base_span": [2670, 2677], "annotations": [{"brat_id": "T53"}]}, {"base_span": [2722, 2742], "annotations": [{"brat_id": "T15"}]}, {"base_span": [2750, 2756], "annotations": [{"brat_id": "T45"}]}, {"base_span": [2821, 2829], "annotations": [{"brat_id": "T16"}]}, {"base_span": [2829, 2846], "annotations": [{"brat_id": "T17"}]}, {"base_span": [2847, 2860], "annotations": [{"brat_id": "T68"}]}, {"base_span": [3481, 3491], "annotations": [{"brat_id": "T18"}]}, {"base_span": [3492, 3503], "annotations": [{"brat_id": "T67"}]}, {"base_span": [3593, 3612], "annotations": [{"brat_id": "T54"}]}, {"base_span": [3615, 3620], "annotations": [{"brat_id": "T19"}]}, {"base_span": [3620, 3637], "annotations": [{"brat_id": "T20"}]}, {"base_span": [3752, 3768], "annotations": [{"brat_id": "T21"}]}, {"base_span": [3784, 3791], "annotations": [{"brat_id": "T55"}]}, {"base_span": [3892, 3900], "annotations": [{"brat_id": "T70"}]}, {"base_span": [3914, 3925], "annotations": [{"brat_id": "T22"}]}, {"base_span": [3925, 3942], "annotations": [{"brat_id": "T23"}]}, {"base_span": [3943, 3960], "annotations": [{"brat_id": "T24"}]}, {"base_span": [4001, 4007], "annotations": [{"brat_id": "T56"}]}, {"base_span": [4033, 4039], "annotations": [{"brat_id": "T73"}]}, {"base_span": [4050, 4061], "annotations": [{"brat_id": "T25"}]}, {"base_span": [4061, 4078], "annotations": [{"brat_id": "T26"}]}, {"base_span": [4323, 4330], "annotations": [{"brat_id": "T27"}]}, {"base_span": [4352, 4368], "annotations": [{"brat_id": "T28"}]}, {"base_span": [4397, 4408], "annotations": [{"brat_id": "T71"}]}, {"base_span": [4481, 4487], "annotations": [{"brat_id": "T57"}]}, {"base_span": [4488, 4493], "annotations": [{"brat_id": "T66"}]}, {"base_span": [4507, 4512], "annotations": [{"brat_id": "T29"}]}, {"base_span": [6016, 6021], "annotations": [{"brat_id": "T65"}]}, {"base_span": [6038, 6051], "annotations": [{"brat_id": "T30"}]}, {"base_span": [6276, 6281], "annotations": [{"brat_id": "T58"}]}, {"base_span": [6282, 6294], "annotations": [{"brat_id": "T31"}]}, {"base_span": [6313, 6318], "annotations": [{"brat_id": "T32"}]}, {"base_span": [6322, 6329], "annotations": [{"brat_id": "T33"}]}, {"base_span": [6332, 6347], "annotations": [{"brat_id": "T59"}]}, {"base_span": [6362, 6370], "annotations": [{"brat_id": "T34"}]}, {"base_span": [6370, 6387], "annotations": [{"brat_id": "T35"}]}, {"base_span": [6439, 6449], "annotations": [{"brat_id": "T36"}]}, {"base_span": [6459, 6469], "annotations": [{"brat_id": "T60"}]}, {"base_span": [6595, 6605], "annotations": [{"brat_id": "T37"}]}, {"base_span": [6618, 6625], "annotations": [{"brat_id": "T64"}]}, {"base_span": [6752, 6757], "annotations": [{"brat_id": "T61"}]}, {"base_span": [6770, 6782], "annotations": [{"brat_id": "T38"}]}, {"base_span": [6833, 6846], "annotations": [{"brat_id": "T69"}]}, {"base_span": [6900, 6923], "annotations": [{"brat_id": "T39"}]}, {"base_span": [7253, 7261], "annotations": [{"brat_id": "T40"}]}, {"base_span": [7262, 7270], "annotations": [{"brat_id": "T62"}]}, {"base_span": [7292, 7296], "annotations": [{"brat_id": "T41"}]}, {"base_span": [7332, 7339], "annotations": [{"brat_id": "T72"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[1745, 1753]], "annotations": [{"brat_id": "T46"}]}, {"base_span": [[2750, 2756]], "annotations": [{"brat_id": "T45"}]}, {"base_span": [[6459, 6469]], "annotations": [{"brat_id": "T60"}]}, {"base_span": [[7262, 7270]], "annotations": [{"brat_id": "T62"}]}]}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[2546, 2554], [2634, 2641]], "annotations": [{"brat_id": "R13", "a_text": "rändasid", "rel_type": "has_Argument", "b_text": "poegima", "b_index": 1}]}, {"base_span": [[4481, 4487], [4488, 4493]], "annotations": [{"brat_id": "R33", "a_text": "asutud", "rel_type": "has_Argument", "b_text": "elama", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[290, 328]], "annotations": [{"brat_id": "T63", "class": "OCCURRENCE", "class_confidence": "high", "duration": "years", "duration_confidence": "high", "comment": null}]}, {"base_span": [[1137, 1146]], "annotations": [{"brat_id": "T42", "class": "OCCURRENCE", "class_confidence": "high", "duration": "days", "duration_confidence": "low", "comment": null}]}, {"base_span": [[1478, 1486]], "annotations": [{"brat_id": "T43", "class": "OCCURRENCE", "class_confidence": "high", "duration": "centuries", "duration_confidence": "high", "comment": null}]}, {"base_span": [[1504, 1513]], "annotations": [{"brat_id": "T50", "class": "OCCURRENCE", "class_confidence": "high", "duration": "centuries", "duration_confidence": "high", "comment": null}]}, {"base_span": [[1875, 1883]], "annotations": [{"brat_id": "T49", "class": "OCCURRENCE", "class_confidence": "high", "duration": "centuries", "duration_confidence": "neutral", "comment": null}]}, {"base_span": [[1970, 1983]], "annotations": [{"brat_id": "T47", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[2077, 2082]], "annotations": [{"brat_id": "T48", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[2471, 2476]], "annotations": [{"brat_id": "T44", "class": "STATE", "class_confidence": "high", "duration": "months", "duration_confidence": "high", "comment": null}]}, {"base_span": [[2546, 2554]], "annotations": [{"brat_id": "T51", "class": "I_ACTION", "class_confidence": "high", "duration": "weeks", "duration_confidence": "high", "comment": null}]}, {"base_span": [[2634, 2641]], "annotations": [{"brat_id": "T52", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[2670, 2677]], "annotations": [{"brat_id": "T53", "class": "STATE", "class_confidence": "high", "duration": "months", "duration_confidence": "high", "comment": null}]}, {"base_span": [[2847, 2860]], "annotations": [{"brat_id": "T68", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[3492, 3503]], "annotations": [{"brat_id": "T67", "class": "STATE", "class_confidence": "high", "duration": "forever", "duration_confidence": "neutral", "comment": null}]}, {"base_span": [[3593, 3612]], "annotations": [{"brat_id": "T54", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[3784, 3791]], "annotations": [{"brat_id": "T55", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[3892, 3900]], "annotations": [{"brat_id": "T70", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[4001, 4007]], "annotations": [{"brat_id": "T56", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[4033, 4039]], "annotations": [{"brat_id": "T73", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[4397, 4408]], "annotations": [{"brat_id": "T71", "class": "STATE", "class_confidence": "neutral", "duration": "centuries", "duration_confidence": "high", "comment": null}]}, {"base_span": [[4481, 4487]], "annotations": [{"brat_id": "T57", "class": "ASPECTUAL", "class_confidence": "high", "duration": "days", "duration_confidence": "neutral", "comment": null}]}, {"base_span": [[4488, 4493]], "annotations": [{"brat_id": "T66", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[6016, 6021]], "annotations": [{"brat_id": "T65", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[6276, 6281]], "annotations": [{"brat_id": "T58", "class": "STATE", "class_confidence": "high", "duration": "months", "duration_confidence": "high", "comment": null}]}, {"base_span": [[6332, 6347]], "annotations": [{"brat_id": "T59", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[6618, 6625]], "annotations": [{"brat_id": "T64", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[6752, 6757]], "annotations": [{"brat_id": "T61", "class": "OCCURRENCE", "class_confidence": "high", "duration": "years", "duration_confidence": "low", "comment": null}]}, {"base_span": [[6833, 6846]], "annotations": [{"brat_id": "T69", "class": "STATE", "class_confidence": "high", "duration": "centuries", "duration_confidence": "neutral", "comment": null}]}, {"base_span": [[7332, 7339]], "annotations": [{"brat_id": "T72", "class": "OCCURRENCE", "class_confidence": "high", "duration": "centuries", "duration_confidence": "neutral", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[206, 219]], "annotations": [{"brat_id": "T1", "tid": "t1", "type": "DATE", "value": "1994", "mod": null, "anchor_time_id": null, "comment": null}]}, {"base_span": [[1159, 1182]], "annotations": [{"brat_id": "T2", "tid": "t2", "type": "DATE", "value": "BC9700", "mod": "APPROX", "anchor_time_id": null, "comment": null}]}, {"base_span": [[1467, 1473]], "annotations": [{"brat_id": "T3", "tid": "t1_14", "type": "DATE", "value": "FUTURE_REF", "mod": null, "anchor_time_id": "t2", "comment": null}]}, {"base_span": [[1543, 1551]], "annotations": [{"brat_id": "T4", "tid": "t3", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[1840, 1863]], "annotations": [{"brat_id": "T5", "tid": "t1_1", "type": "DATE", "value": "BC8800", "mod": "APPROX", "anchor_time_id": null, "comment": null}]}, {"base_span": [[1932, 1956]], "annotations": [{"brat_id": "T6", "tid": "t4", "type": "DATE", "value": null, "mod": null, "anchor_time_id": "t1_3", "comment": "viide tekstis järgnevale ajaväljendile, semantika problemaatiline"}]}, {"base_span": [[2007, 2012]], "annotations": [{"brat_id": "T7", "tid": "t1_2", "type": "DATE", "value": "BC9000", "mod": null, "anchor_time_id": null, "comment": null}]}, {"base_span": [[2012, 2029]], "annotations": [{"brat_id": "T8", "tid": "t5", "type": "DATE", "value": "BC5000", "mod": null, "anchor_time_id": null, "comment": null}]}, {"base_span": [[2043, 2056]], "annotations": [{"brat_id": "T9", "tid": "t1_5", "type": "DURATION", "value": null, "mod": null, "anchor_time_id": "??", "comment": null}]}, {"base_span": [[2485, 2496]], "annotations": [{"brat_id": "T10", "tid": "t6", "type": "DATE", "value": "XXXX-SP", "mod": "START", "anchor_time_id": null, "comment": null}]}, {"base_span": [[2572, 2578]], "annotations": [{"brat_id": "T11", "tid": "t1_4", "type": "DATE", "value": "PRESENT_REF", "mod": "ON_OR_BEFORE", "anchor_time_id": null, "comment": null}]}, {"base_span": [[2598, 2608]], "annotations": [{"brat_id": "T12", "tid": "t7", "type": "DATE", "value": "XXXX-02", "mod": null, "anchor_time_id": null, "comment": null}]}, {"base_span": [[2612, 2619]], "annotations": [{"brat_id": "T13", "tid": "t8", "type": "DATE", "value": "XXXX-03", "mod": null, "anchor_time_id": null, "comment": null}]}, {"base_span": [[2650, 2661]], "annotations": [{"brat_id": "T14", "tid": "t1_15", "type": "DURATION", "value": null, "mod": null, "anchor_time_id": "??", "comment": "peaks viitama eelnevalt mainitud kuunimedest moodustuvale perioodile"}]}, {"base_span": [[2722, 2742]], "annotations": [{"brat_id": "T15", "tid": "t9", "type": "DURATION", "value": "P1W", "mod": null, "anchor_time_id": null, "comment": null}]}, {"base_span": [[2821, 2829]], "annotations": [{"brat_id": "T16", "tid": "t1_7", "type": "DATE", "value": "BC4700", "mod": "APPROX", "anchor_time_id": null, "comment": null}]}, {"base_span": [[2829, 2846]], "annotations": [{"brat_id": "T17", "tid": "t10", "type": "DATE", "value": "BC4000", "mod": "APPROX", "anchor_time_id": null, "comment": null}]}, {"base_span": [[3481, 3491]], "annotations": [{"brat_id": "T18", "tid": "t11", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[3615, 3620]], "annotations": [{"brat_id": "T19", "tid": "t1_8", "type": "DATE", "value": "BC5000", "mod": null, "anchor_time_id": null, "comment": null}]}, {"base_span": [[3620, 3637]], "annotations": [{"brat_id": "T20", "tid": "t12", "type": "DATE", "value": "BC1800", "mod": null, "anchor_time_id": null, "comment": null}]}, {"base_span": [[3752, 3768]], "annotations": [{"brat_id": "T21", "tid": "t13", "type": "DATE", "value": "1997", "mod": "APPROX", "anchor_time_id": "t0", "comment": null}]}, {"base_span": [[3914, 3925]], "annotations": [{"brat_id": "T22", "tid": "t1_10", "type": "DATE", "value": "BC5700", "mod": "APPROX", "anchor_time_id": null, "comment": null}]}, {"base_span": [[3925, 3942]], "annotations": [{"brat_id": "T23", "tid": "t14", "type": "DATE", "value": "BC5000", "mod": "APPROX", "anchor_time_id": null, "comment": null}]}, {"base_span": [[3943, 3960]], "annotations": [{"brat_id": "T24", "tid": "t15", "type": "DATE", "value": "1997-SU", "mod": null, "anchor_time_id": null, "comment": null}]}, {"base_span": [[4050, 4061]], "annotations": [{"brat_id": "T25", "tid": "t1_12", "type": "DATE", "value": "BC6000", "mod": "APPROX", "anchor_time_id": null, "comment": null}]}, {"base_span": [[4061, 4078]], "annotations": [{"brat_id": "T26", "tid": "t16", "type": "DATE", "value": "BC5000", "mod": "APPROX", "anchor_time_id": null, "comment": null}]}, {"base_span": [[4323, 4330]], "annotations": [{"brat_id": "T27", "tid": "t1_161", "type": "DATE", "value": "PRESENT_REF", "mod": null, "anchor_time_id": "??", "comment": "samasse aega: võrreldes eelnevalt kirjeldatud perioodiga"}]}, {"base_span": [[4352, 4368]], "annotations": [{"brat_id": "T28", "tid": "t1_16", "type": "DATE", "value": "FUTURE_REF", "mod": null, "anchor_time_id": "??", "comment": "hilisem aeg: võrreldes eelnevalt kirjeldatud perioodiga"}]}, {"base_span": [[4507, 4512]], "annotations": [{"brat_id": "T29", "tid": "t1_17", "type": "DATE", "value": "PAST_REF", "mod": null, "anchor_time_id": "??", "comment": "varem: võrreldes eelnevalt kirjeldatud perioodiga"}]}, {"base_span": [[6038, 6051]], "annotations": [{"brat_id": "T30", "tid": "t17", "type": "SET", "value": "P1Y", "mod": null, "anchor_time_id": null, "comment": null}]}, {"base_span": [[6282, 6294]], "annotations": [{"brat_id": "T31", "tid": "t18", "type": "DATE", "value": "XXXX-SP", "mod": null, "anchor_time_id": null, "comment": null}]}, {"base_span": [[6313, 6318]], "annotations": [{"brat_id": "T32", "tid": "t19", "type": "DATE", "value": "XXXX-SU", "mod": null, "anchor_time_id": null, "comment": null}]}, {"base_span": [[6322, 6329]], "annotations": [{"brat_id": "T33", "tid": "t20", "type": "DATE", "value": "XXXX-FA", "mod": null, "anchor_time_id": null, "comment": null}]}, {"base_span": [[6362, 6370]], "annotations": [{"brat_id": "T34", "tid": "t21", "type": "DATE", "value": "BC3000", "mod": "APPROX", "anchor_time_id": null, "comment": null}]}, {"base_span": [[6370, 6387]], "annotations": [{"brat_id": "T35", "tid": "t22", "type": "DATE", "value": "BC2000", "mod": "APPROX", "anchor_time_id": null, "comment": null}]}, {"base_span": [[6439, 6449]], "annotations": [{"brat_id": "T36", "tid": "t1_18", "type": "DURATION", "value": null, "mod": null, "anchor_time_id": "??", "comment": null}]}, {"base_span": [[6595, 6605]], "annotations": [{"brat_id": "T37", "tid": "t25", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[6770, 6782]], "annotations": [{"brat_id": "T38", "tid": "t1_20", "type": "DATE", "value": "PAST_REF", "mod": null, "anchor_time_id": "??", "comment": "märksa varem: võrreldes eelnevalt kirjeldatud perioodiga"}]}, {"base_span": [[6900, 6923]], "annotations": [{"brat_id": "T39", "tid": "t26", "type": "DATE", "value": "BC5000", "mod": "APPROX", "anchor_time_id": null, "comment": null}]}, {"base_span": [[7253, 7261]], "annotations": [{"brat_id": "T40", "tid": "t27", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[7292, 7296]], "annotations": [{"brat_id": "T41", "tid": "t1_21", "type": "DATE", "value": "PRESENT_REF", "mod": "ON_OR_BEFORE", "anchor_time_id": "t0", "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[206, 219], [290, 328]], "annotations": [{"brat_id": "R30", "a_text": "1994. aastast", "rel_type": "IS_INCLUDED", "b_text": "Ranniku-Eesti kiviaja uurimise projekt", "b_index": 1}]}, {"base_span": [[1137, 1146], [1159, 1182]], "annotations": [{"brat_id": "R1", "a_text": "vabanesid", "rel_type": "SIMULTANEOUS", "b_text": "umbes 9700 aastat e.Kr.", "b_index": 1}]}, {"base_span": [[1467, 1473], [1478, 1486]], "annotations": [{"brat_id": "R2", "a_text": "hiljem", "rel_type": "SIMULTANEOUS", "b_text": "kasvanud", "b_index": 1}]}, {"base_span": [[1504, 1513], [1543, 1551]], "annotations": [{"brat_id": "R10", "a_text": "suurendab", "rel_type": "INCLUDES", "b_text": "praegugi", "b_index": 1}]}, {"base_span": [[1745, 1753], [1840, 1863]], "annotations": [{"brat_id": "R5", "a_text": "hülgeluu", "rel_type": "IS_INCLUDED", "b_text": "ca 8800. aastasse e.Kr.", "b_index": 1}]}, {"base_span": [[1875, 1883], [1932, 1956]], "annotations": [{"brat_id": "R9", "a_text": "üleminek", "rel_type": "SIMULTANEOUS", "b_text": "mitu tuhat aastat hiljem", "b_index": 1}]}, {"base_span": [[1970, 1983], [2007, 2012]], "annotations": [{"brat_id": "R6", "a_text": "mesoliitikumi", "rel_type": "INCLUDES", "b_text": "9000-", "b_index": 1}]}, {"base_span": [[1970, 1983], [2012, 2029]], "annotations": [{"brat_id": "R7", "a_text": "mesoliitikumi", "rel_type": "INCLUDES", "b_text": "5000 aastat e.Kr.", "b_index": 1}]}, {"base_span": [[2043, 2056], [2077, 2082]], "annotations": [{"brat_id": "R8", "a_text": "Sellest ajast", "rel_type": "IS_INCLUDED", "b_text": "olnud", "b_index": 1}]}, {"base_span": [[2471, 2476], [2485, 2496]], "annotations": [{"brat_id": "R3", "a_text": "elati", "rel_type": "SIMULTANEOUS", "b_text": "kevadtalvel", "b_index": 1}]}, {"base_span": [[2546, 2554], [2572, 2578]], "annotations": [{"brat_id": "R17", "a_text": "rändasid", "rel_type": "IS_INCLUDED", "b_text": "tänini", "b_index": 1}]}, {"base_span": [[2546, 2554], [2598, 2608]], "annotations": [{"brat_id": "R11", "a_text": "rändasid", "rel_type": "SIMULTANEOUS", "b_text": "veebruaris", "b_index": 1}]}, {"base_span": [[2546, 2554], [2612, 2619]], "annotations": [{"brat_id": "R12", "a_text": "rändasid", "rel_type": "SIMULTANEOUS", "b_text": "märtsis", "b_index": 1}]}, {"base_span": [[2598, 2608], [2634, 2641]], "annotations": [{"brat_id": "R16", "a_text": "veebruaris", "rel_type": "INCLUDES", "b_text": "poegima", "b_index": 1}]}, {"base_span": [[2612, 2619], [2634, 2641]], "annotations": [{"brat_id": "R15", "a_text": "märtsis", "rel_type": "INCLUDES", "b_text": "poegima", "b_index": 1}]}, {"base_span": [[2650, 2661], [2670, 2677]], "annotations": [{"brat_id": "R14", "a_text": "sellel ajal", "rel_type": "SIMULTANEOUS", "b_text": "saagiks", "b_index": 1}]}, {"base_span": [[2722, 2742], [2750, 2756]], "annotations": [{"brat_id": "R4", "a_text": "maksimaalselt nädala", "rel_type": "SIMULTANEOUS", "b_text": "viigri", "b_index": 1}]}, {"base_span": [[2821, 2829], [2847, 2860]], "annotations": [{"brat_id": "R37", "a_text": "u. 4700-", "rel_type": "IS_INCLUDED", "b_text": "eksisteerinud", "b_index": 1}]}, {"base_span": [[2829, 2846], [2847, 2860]], "annotations": [{"brat_id": "R38", "a_text": "4000 aastat e.Kr.", "rel_type": "IS_INCLUDED", "b_text": "eksisteerinud", "b_index": 1}]}, {"base_span": [[3481, 3491], [3492, 3503]], "annotations": [{"brat_id": "R36", "a_text": "praegusest", "rel_type": "IS_INCLUDED", "b_text": "merepinnast", "b_index": 1}]}, {"base_span": [[3593, 3612], [3615, 3620]], "annotations": [{"brat_id": "R18", "a_text": "nooremale kiviajale", "rel_type": "INCLUDES", "b_text": "5000-", "b_index": 1}]}, {"base_span": [[3593, 3612], [3620, 3637]], "annotations": [{"brat_id": "R19", "a_text": "nooremale kiviajale", "rel_type": "INCLUDES", "b_text": "1800 aastat e.Kr.", "b_index": 1}]}, {"base_span": [[3752, 3768], [3784, 3791]], "annotations": [{"brat_id": "R20", "a_text": "Paari aasta eest", "rel_type": "IS_INCLUDED", "b_text": "uuritud", "b_index": 1}]}, {"base_span": [[3892, 3900], [3914, 3925]], "annotations": [{"brat_id": "R40", "a_text": "kuuluvad", "rel_type": "INCLUDES", "b_text": "umbes 5700-", "b_index": 1}]}, {"base_span": [[3892, 3900], [3925, 3942]], "annotations": [{"brat_id": "R41", "a_text": "kuuluvad", "rel_type": "INCLUDES", "b_text": "5000 aastat e.Kr.", "b_index": 1}]}, {"base_span": [[3943, 3960], [4001, 4007]], "annotations": [{"brat_id": "R21", "a_text": "1997. aasta suvel", "rel_type": "INCLUDES", "b_text": "saadud", "b_index": 1}]}, {"base_span": [[4033, 4039], [4050, 4061]], "annotations": [{"brat_id": "R45", "a_text": "jäävad", "rel_type": "INCLUDES", "b_text": "umbes 6000-", "b_index": 1}]}, {"base_span": [[4033, 4039], [4061, 4078]], "annotations": [{"brat_id": "R46", "a_text": "jäävad", "rel_type": "INCLUDES", "b_text": "5000 aastat e.Kr.", "b_index": 1}]}, {"base_span": [[4323, 4330], [4397, 4408]], "annotations": [{"brat_id": "R42", "a_text": "samasse", "rel_type": "SIMULTANEOUS", "b_text": "varaasustus", "b_index": 1}]}, {"base_span": [[4352, 4368], [4397, 4408]], "annotations": [{"brat_id": "R43", "a_text": "hilisemasse aega", "rel_type": "SIMULTANEOUS", "b_text": "varaasustus", "b_index": 1}]}, {"base_span": [[4481, 4487], [4507, 4512]], "annotations": [{"brat_id": "R34", "a_text": "asutud", "rel_type": "IS_INCLUDED", "b_text": "varem", "b_index": 1}]}, {"base_span": [[4488, 4493], [4507, 4512]], "annotations": [{"brat_id": "R35", "a_text": "elama", "rel_type": "INCLUDES", "b_text": "varem", "b_index": 1}]}, {"base_span": [[6016, 6021], [6038, 6051]], "annotations": [{"brat_id": "R32", "a_text": "eluks", "rel_type": "INCLUDES", "b_text": "aastaringselt", "b_index": 1}]}, {"base_span": [[6276, 6281], [6282, 6294]], "annotations": [{"brat_id": "R22", "a_text": "elati", "rel_type": "SIMULTANEOUS", "b_text": "kevadtalvise", "b_index": 1}]}, {"base_span": [[6276, 6281], [6313, 6318]], "annotations": [{"brat_id": "R23", "a_text": "elati", "rel_type": "SIMULTANEOUS", "b_text": "suvel", "b_index": 1}]}, {"base_span": [[6276, 6281], [6322, 6329]], "annotations": [{"brat_id": "R24", "a_text": "elati", "rel_type": "SIMULTANEOUS", "b_text": "sügisel", "b_index": 1}]}, {"base_span": [[6332, 6347], [6362, 6370]], "annotations": [{"brat_id": "R25", "a_text": "noorema kiviaja", "rel_type": "INCLUDES", "b_text": "u. 3000-", "b_index": 1}]}, {"base_span": [[6332, 6347], [6370, 6387]], "annotations": [{"brat_id": "R26", "a_text": "noorema kiviaja", "rel_type": "INCLUDES", "b_text": "2000 aastat e.Kr.", "b_index": 1}]}, {"base_span": [[6439, 6449], [6459, 6469]], "annotations": [{"brat_id": "R27", "a_text": "samaaegsed", "rel_type": "SIMULTANEOUS", "b_text": "asulakohad", "b_index": 1}]}, {"base_span": [[6595, 6605], [6618, 6625]], "annotations": [{"brat_id": "R31", "a_text": "praeguseks", "rel_type": "IS_INCLUDED", "b_text": "kadunud", "b_index": 1}]}, {"base_span": [[6752, 6757], [6770, 6782]], "annotations": [{"brat_id": "R28", "a_text": "jäädi", "rel_type": "SIMULTANEOUS", "b_text": "märksa varem", "b_index": 1}]}, {"base_span": [[6833, 6846], [6900, 6923]], "annotations": [{"brat_id": "R39", "a_text": "eksisteerinud", "rel_type": "INCLUDES", "b_text": "umbes 5000 aastat e.Kr.", "b_index": 1}]}, {"base_span": [[7253, 7261], [7262, 7270]], "annotations": [{"brat_id": "R29", "a_text": "praeguse", "rel_type": "IS_INCLUDED", "b_text": "Saaremaa", "b_index": 1}]}, {"base_span": [[7292, 7296], [7332, 7339]], "annotations": [{"brat_id": "R44", "a_text": "Seni", "rel_type": "SIMULTANEOUS", "b_text": "märgiks", "b_index": 1}]}]}]}