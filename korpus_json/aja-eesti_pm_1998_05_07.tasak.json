{"text": "Eesti esimene proov Eurovisiooni lauluvõistlusel läks hästi ning rahvusvahelise pressi suhtumine Eesti esindajatesse on heatahtlik .\nEesti esinejate pressikonverents oli osavõtjaterohke ja huvi Eesti noore laulja vastu sõbralik ja siiras .\nLaulja Koit Toomele , laulu autoritele Tomi ja Maria Rahulale ning Eesti delegatsiooni juhile Juhan Paadamile esitati hulgaliselt küsimusi .\n“ Teil on palju väga häid noori lauljaid , nagu näiteks Maarja ja sel korral selline tore laulja nagu Koit .\nKust te neid leiate ? ” kõlas küsimus .\n“ Tegelikult on heliloojad need , kes leiavad head lauljad oma lauludele , ” vastas Juhan Paadam ja märkis , et kui poolteisemiljonilise rahvaarvuga riigi lauluvõistluse eelvooru laekub 51 laulu , siis on see märkimisväärne tulemus .\nÜhtlasi näitab see ka Eurovisiooni laulukonkursi populaarsust Eestis .\nMeenutus minevikust\nVastajad ei pääsenud ka väikesest ekskursist minevikku - nimelt tunti huvi eesti ja vene laulude erinevuse ( ! ) vastu ning päriti , kas ka varem said eesti laulud välismaal kõlada .\nKoit Toomelt küsiti , kui kaua ta laulab ja kas ta on Eestis tuntud , tuletati meelde Koidu laulmist poistekooris , päriti , miks talle seal meeldis , uuriti ta lemmikuid ja eeskujusid .\nKoit Toome ütles Postimehele , et kõige suurema üllatusena tuli talle küsimus “ Mis laulu sa laulsid mullu Eestis välja tulnud jõulualbumil ? ”\n“ Sellisel pressikonverentsil olin oma elus esimest korda , ” ütles Koit Toome Postimehele vahetult pärast pressikonverentsi ja intervjuusid Inglise , Ameerika ja Saksamaa pressile .\n“ Arvan , et seni on kõik hästi läinud , press suhtub meisse üllatava poolehoiuga .\nMeid hoiatati , et võibolla esitatakse ainult paar küsimust , aga ajast tuli puudu , aina küsiti ja küsiti - arvan , et see on hea märk . ”\nKoit Toome Inglismaal pop\nInglismaa raadios on Koitu juba nimetatud karismaatiliseks noormeheks ja fännidest ei ole tal siingi puudu .\nEsimene proov vaadati videost üle .\n“ Nägime oma vead ära , ” ütles Koit Toome .\n“ Pean natuke rohkem naeratama ja ennast klaveri taga veidi vabamalt tundma , et telepilt loomulikum tuleks . ”\nMaksimaalselt 13 000 istekohaga National Indoor Arenasse paigutatakse Eurovisiooni kontserdi ajaks vaid 4000 tooli , nii näeb ette korraldajate reglement .\n“ Eestlased saavad küll ilmselgelt pisut kummalist turismiinfot meie eraldatud saare kohta , ” nenditakse pressile jagatud Europäeviku kokkuvõttes .\nNimelt küsiti Tomi Rahulalt , miks ta värskelt abiellununa tahtis tulla pulmareisile just Birminghami ja mida ta sellest linnast arvab .\nTööstuslinn Birmingham pole just see koht , kuhu tavaliselt mesinädalaid veetma tullakse .\nTomi Rahula vastas diplomaatiliselt , et ta pole saanud veel eriti ringi vaadata .\n“ Aga ma tean , et teil Inglismaal on väga ilusad lambad . ”\nVõidust ei taha Koit Toome enam rääkida , sest võita on lubanud peaagu kõik osalejad .\n“ Aga ma arvan , et võimalused on meil küllalt head , ” ütles ta siiski .\nKihlveokontorite tabelites ennustatakse Eestile kindlalt 9.-12. kohta .\nÜks favoriitidest on Iisraeli laulja Diva , kes pressi huviorbiidis on oma isikliku looga - Diva Internationali näol on tegemist mehega , kellest on saanud naine .\nTema eilne pressikonverents tõi saali pilgeni täis nii ajakirjanikke kui fotograafe .\n", "meta": {"file": "aja-eesti_pm_1998_05_07.tasak"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [835, 843], "annotations": [{"brat_id": "T7"}]}, {"base_span": [844, 854], "annotations": [{"brat_id": "T1"}]}, {"base_span": [889, 899], "annotations": [{"brat_id": "T11"}]}, {"base_span": [900, 909], "annotations": [{"brat_id": "T2"}]}, {"base_span": [995, 1000], "annotations": [{"brat_id": "T3"}]}, {"base_span": [1001, 1005], "annotations": [{"brat_id": "T12"}]}, {"base_span": [1029, 1035], "annotations": [{"brat_id": "T13"}]}, {"base_span": [1326, 1331], "annotations": [{"brat_id": "T4"}]}, {"base_span": [1345, 1351], "annotations": [{"brat_id": "T8"}]}, {"base_span": [1565, 1569], "annotations": [{"brat_id": "T5"}]}, {"base_span": [1584, 1590], "annotations": [{"brat_id": "T10"}]}, {"base_span": [3183, 3188], "annotations": [{"brat_id": "T6"}]}, {"base_span": [3189, 3205], "annotations": [{"brat_id": "T9"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": []}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[1001, 1005], [1029, 1035]], "annotations": [{"brat_id": "R6", "a_text": "said", "rel_type": "has_Argument", "b_text": "kõlada", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[835, 843]], "annotations": [{"brat_id": "T7", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[889, 899]], "annotations": [{"brat_id": "T11", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[1001, 1005]], "annotations": [{"brat_id": "T12", "class": "MODAL", "class_confidence": "high", "duration": "years", "duration_confidence": "neutral", "comment": null}]}, {"base_span": [[1029, 1035]], "annotations": [{"brat_id": "T13", "class": "OCCURRENCE", "class_confidence": "high", "duration": "minutes", "duration_confidence": "high", "comment": null}]}, {"base_span": [[1345, 1351]], "annotations": [{"brat_id": "T8", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[1584, 1590]], "annotations": [{"brat_id": "T10", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[3189, 3205]], "annotations": [{"brat_id": "T9", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[844, 854]], "annotations": [{"brat_id": "T1", "tid": "t1_1", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[900, 909]], "annotations": [{"brat_id": "T2", "tid": "t1_2", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[995, 1000]], "annotations": [{"brat_id": "T3", "tid": "t1_3", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[1326, 1331]], "annotations": [{"brat_id": "T4", "tid": "t1", "type": "DATE", "value": "1997", "mod": null, "anchor_time_id": null, "comment": null}]}, {"base_span": [[1565, 1569]], "annotations": [{"brat_id": "T5", "tid": "t1_4", "type": "DATE", "value": "PRESENT_REF", "mod": "ON_OR_BEFORE", "anchor_time_id": null, "comment": null}]}, {"base_span": [[3183, 3188]], "annotations": [{"brat_id": "T6", "tid": "t2", "type": "DATE", "value": "1998-05-06", "mod": null, "anchor_time_id": null, "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[835, 843], [844, 854]], "annotations": [{"brat_id": "R1", "a_text": "Meenutus", "rel_type": "AFTER", "b_text": "minevikust", "b_index": 1}]}, {"base_span": [[889, 899], [900, 909]], "annotations": [{"brat_id": "R5", "a_text": "ekskursist", "rel_type": "AFTER", "b_text": "minevikku", "b_index": 1}]}, {"base_span": [[995, 1000], [1001, 1005]], "annotations": [{"brat_id": "R7", "a_text": "varem", "rel_type": "SIMULTANEOUS", "b_text": "said", "b_index": 1}]}, {"base_span": [[995, 1000], [1029, 1035]], "annotations": [{"brat_id": "R8", "a_text": "varem", "rel_type": "INCLUDES", "b_text": "kõlada", "b_index": 1}]}, {"base_span": [[1326, 1331], [1345, 1351]], "annotations": [{"brat_id": "R2", "a_text": "mullu", "rel_type": "INCLUDES", "b_text": "tulnud", "b_index": 1}]}, {"base_span": [[1565, 1569], [1584, 1590]], "annotations": [{"brat_id": "R4", "a_text": "seni", "rel_type": "SIMULTANEOUS", "b_text": "läinud", "b_index": 1}]}, {"base_span": [[3183, 3188], [3189, 3205]], "annotations": [{"brat_id": "R3", "a_text": "eilne", "rel_type": "INCLUDES", "b_text": "pressikonverents", "b_index": 1}]}]}]}