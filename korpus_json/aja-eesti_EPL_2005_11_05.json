{"text": "LHV ja tema töötajate suhtes võidakse algatada kriminaalmenetlus ka Eestis .\nFoto : Rauno Volmar\nEesti Päevalehe andmetel plaanivad riigiprokuratuur ja finantsinspektsioon esmaspäeval algatada kriminaalmenetluse investeerimispanga LHV ning tema töötajate Kristjan Lepiku ja Oliver Peegi tegevuse uurimiseks .\nUurimine peab andma vastuse küsimusele , kas on rikutud Eesti väärtpaberituru seaduse sätteid turu kuritarvitamise kohta ning investeerimisühingule esitatavaid nõudeid .\nVarem on USA väärtpaberituru järelevalveasutus SEC andnud tsiviilhagi LHV , Peegi ja Lepiku suhtes USA kohtusse , süüdistades neid konfidentsiaalse teabe varguses Business Wire' portaalist ja selle info varal aktsiatega kaubeldes ebaseadusliku tulu teenimises enam kui 100 miljoni krooni ulatuses .\nUurimise all on viis väärtpaberikontot , üks neist kuulus Lepikule , üks Peegile .\nRain Lõhmusel kahtlus\nEile teatas LHV grupi juhatuse esimees Rain Tamm , et üks konto kuulus ka LHV grupist ligi\n20 protsenti omavale Rain Lõhmusele .\nPeegi firma klientide hulgas oli sada protsenti Lõhmusele kuuluv ettevõte .\nAga seda ettevõtet ei seo LHV-ga mitte miski , ütles Tamm .\nTa ei välistanud , et koguni kolm uurimise all olevat kontot kuuluvad Lõhmusele või tema firmadele .\nKes ja mis asjaoludel Lõhmuse rahaga tehinguid tegi , ei soovinud Tamm öelda .\nTa oli seal passiivne investor , ütles Tamm .\nLõhmus , kelle LHV lubas taandada kõigist grupiga seotud ettevõtete juhtimisest , eile telefonile ei vastanud .\nJuhtumiga seoses on juba mitmendat päeva USA kohtu otsusel külmutatud umbes saja LHV Traderi kliendi väärtpaberikontod , sealhulgas viis juhtunuga otseselt seotud kontot .\nTamme sõnul peetakse läbirääkimisi kolmandate isikutega LHV Traderi kontode avamiseks .\nMillal kontod avatakse , seda on raske öelda , lausus ta , lisades , et kõikide teiste LHV investeerimiskontode klientidel on võimalik vabalt oma varaga kaubelda .\nNeljapäeval rakendas LHV klientidele piiranguid investeerimis- ja kasvukontodelt raha välja kandmisel , lubades välja kanda vaid 74 protsenti varadest .\nPärast läbirääkimisi finantsinspektsiooniga eile hommikuks piirangud kõrvaldati ning praegu on vaid LHV Traderi kontod endiselt külmutatud .\nSee oli meie sisekommunikatsiooni viga , nimetas Tamm piirangute põhjuse .\nSeni on räägitud sellest , et kui USA kohus karistab LHV-d ja tema töötajaid tsiviilkorras , tuleb tagasi maksta ebaseaduslikult teenitud tulu , intressid ning lisaks trahv kuni kolmekordse varastatud summa ulatuses ehk antud juhtumi puhul 300 miljonit krooni .\nEesti Päevaleht rääkis SEC-i esindaja David S. Horowitziga , kes kinnitas , et seadus võimaldab tsiviilkorras petuskeemi korraldajatelt välja nõuda iga ebaseadusliku teo eest trahvi summas kuni 500 000 dollarit ( 6,5 miljonit krooni ) .\nHorowitz ütles , et kuna SEC-i süüdistuse kohaselt pääseti konfidentsiaalsele infole ligi 360 korral , võib trahvisumma küündida 180 miljoni dollarini ( 2,3 miljardi kroonini ) .\nTrahv 180 miljonit dollarit .\nJah , see on teoreetiline võimalus , ütles Horowitz .\nVäite kohta , nagu oleks Peek ja Lepik konfidentsiaalsele infole ligi pääsenud juhuslikult või tänu Business Wire' turvaaukudele , ütles Horowitz : Mõned korrad ligi pääseda - see on juhus .\nAga pääseda ligi 360 korda salajasele infole ning teenida selle põhjal peaaegu eranditult iga tehinguga raha - see ei ole juhus .\nSee on sama mis kasiinos blackjacki laua taga kogu aeg võita .\nVarasema väite kohaselt pole välistatud , et USA-s algatatakse LHV juhtumi uurimiseks kriminaalasi .\nTamm ütles eile , et isegi kui LHV-lt nõutakse trahvi , ei ole ohus LHV klientide investeeritud vara .\nKlientide vara ja väärtpaberid pole LHV bilansis .\nLHV ei saa seadusest tulenevalt oma võlanõudeid rahuldada klientide varaga , ütles ta .\nLHV omakapital on Tamme sõnul praegu umbes miljon dollarit ( 13 miljonit krooni ) ning vajaduse korral investeerivad omanikud sinna juurde .\nLepik endas kindel\nJärgmisel teisipäeval peetakse USA-s kohtuistung , kus SEC peab esitama lisaks tõendusmaterjali oma süüdistuse kohta .\nIstungil võidakse otsustada kriminaalasja algatamine LHV , Peegi ja Lepiku suhtes , mis võib päädida Peegi ja Lepiku vahistamisega Eestis .\nMa ei pea seda võimalust väga tõenäoliseks ega karda seda , ütles Lepik eile .\nPeek ja Lepik teisipäevaks USA-sse ei sõida .\nMina ei sõida , rohkem ei saa kommenteerida , nägemist , ütles Peek .\nPeek on varem öelnud , et ei ole kuritegu sooritanud ega ebaseaduslikku tulu teeninud , kuna Business Wire'st saadud info oli avalik kõigile portaali kasutajatele .\nAktsiatega kauplemisel polnud info Peegi sõnul määrav , kaubeldi enda analüüsi ja turukogemuste põhjal .\nLeedu firma loobus LHV teenusest\nLHV skandaali tõttu on tema kliendid hakanud mõtlema koostööst loobumisele .\nNäiteks Leedu VP Marketiga ühte kontserni kuuluv kinnisvaraarendaja AB Vilniaus Akropolis loobus LHV nõustamisteenusest .\nLHV pidi nõustama firma aktsiaemissiooni .\nKohe , kui saime teada , et LHV-l on probleem ameeriklastega , otsustasime tema teenetest loobuda .\nSee oleks meie aktsia hinda mõjutanud , ütles Vilniaus Akropolise juhatuse esimees Mindaugas Marcinkevicius Eesti Päevalehele .\nKüsimusele , miks võeti selline otsus vastu enne , kui juhtumi kõik detailid pole selged ja USA kohus pole veel otsust teinud , vastas Marcinkevicius : Võib-olla pole siin kuritegu , aga see pole meie asi .\nSee skandaal on meie jaoks natuke liiga oluline , LHV peab vastutama oma tegude eest , ütles ta .\nMarcinkeviciuse sõnul on seni LHV-l Leedus olnud hea reputatsioon , Leedu press ei ole skandaali veel teemaks võtnud .\nLHV on üks firmadest , mis vahendab Rootsi varahaldusfirma East Capitali fonde .\nEast Capitali partner Karine Hirn ütles , et edaspidise koostöö kohta LHV-ga on hetkel raske midagi öelda .\nMe teame LHV inimesi aastaid ja üldiselt usaldame neid .\nNad on kompetentsed inimesed .\nAga eks me vaata , kuidas asjad edasi arenevad , ütles Hirn .\n", "meta": {"file": "aja-eesti_EPL_2005_11_05"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [172, 183], "annotations": [{"brat_id": "T1"}]}, {"base_span": [184, 192], "annotations": [{"brat_id": "T24"}]}, {"base_span": [193, 211], "annotations": [{"brat_id": "T25"}]}, {"base_span": [479, 484], "annotations": [{"brat_id": "T2"}]}, {"base_span": [530, 536], "annotations": [{"brat_id": "T26"}]}, {"base_span": [537, 548], "annotations": [{"brat_id": "T27"}]}, {"base_span": [883, 887], "annotations": [{"brat_id": "T3"}]}, {"base_span": [888, 894], "annotations": [{"brat_id": "T28"}]}, {"base_span": [1456, 1460], "annotations": [{"brat_id": "T4"}]}, {"base_span": [1475, 1483], "annotations": [{"brat_id": "T19"}]}, {"base_span": [1511, 1526], "annotations": [{"brat_id": "T5"}]}, {"base_span": [1545, 1555], "annotations": [{"brat_id": "T20"}]}, {"base_span": [1910, 1921], "annotations": [{"brat_id": "T6"}]}, {"base_span": [1922, 1930], "annotations": [{"brat_id": "T29"}]}, {"base_span": [1947, 1957], "annotations": [{"brat_id": "T30"}]}, {"base_span": [2107, 2121], "annotations": [{"brat_id": "T7"}]}, {"base_span": [2122, 2131], "annotations": [{"brat_id": "T22"}]}, {"base_span": [2132, 2142], "annotations": [{"brat_id": "T21"}]}, {"base_span": [2148, 2154], "annotations": [{"brat_id": "T8"}]}, {"base_span": [2191, 2201], "annotations": [{"brat_id": "T23"}]}, {"base_span": [2279, 2283], "annotations": [{"brat_id": "T9"}]}, {"base_span": [2287, 2295], "annotations": [{"brat_id": "T31"}]}, {"base_span": [3531, 3536], "annotations": [{"brat_id": "T32"}]}, {"base_span": [3537, 3541], "annotations": [{"brat_id": "T10"}]}, {"base_span": [3772, 3782], "annotations": [{"brat_id": "T41"}]}, {"base_span": [3798, 3804], "annotations": [{"brat_id": "T11"}]}, {"base_span": [3928, 3949], "annotations": [{"brat_id": "T12"}]}, {"base_span": [3950, 3958], "annotations": [{"brat_id": "T33"}]}, {"base_span": [3965, 3976], "annotations": [{"brat_id": "T34"}]}, {"base_span": [4247, 4252], "annotations": [{"brat_id": "T35"}]}, {"base_span": [4259, 4263], "annotations": [{"brat_id": "T13"}]}, {"base_span": [4280, 4292], "annotations": [{"brat_id": "T14"}]}, {"base_span": [4304, 4309], "annotations": [{"brat_id": "T36"}]}, {"base_span": [4390, 4395], "annotations": [{"brat_id": "T15"}]}, {"base_span": [4396, 4402], "annotations": [{"brat_id": "T37"}]}, {"base_span": [5485, 5489], "annotations": [{"brat_id": "T16"}]}, {"base_span": [5503, 5508], "annotations": [{"brat_id": "T38"}]}, {"base_span": [5740, 5746], "annotations": [{"brat_id": "T17"}]}, {"base_span": [5760, 5765], "annotations": [{"brat_id": "T40"}]}, {"base_span": [5771, 5776], "annotations": [{"brat_id": "T39"}]}, {"base_span": [5789, 5796], "annotations": [{"brat_id": "T18"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": []}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[184, 192], [193, 211]], "annotations": [{"brat_id": "R6", "a_text": "algatada", "rel_type": "has_Argument", "b_text": "kriminaalmenetluse", "b_index": 1}]}, {"base_span": [[530, 536], [537, 548]], "annotations": [{"brat_id": "R9", "a_text": "andnud", "rel_type": "has_Argument", "b_text": "tsiviilhagi", "b_index": 1}]}, {"base_span": [[1922, 1930], [1947, 1957]], "annotations": [{"brat_id": "R12", "a_text": "rakendas", "rel_type": "has_Argument", "b_text": "piiranguid", "b_index": 1}]}, {"base_span": [[2122, 2131], [2132, 2142]], "annotations": [{"brat_id": "R3", "a_text": "piirangud", "rel_type": "is_Argument_of", "b_text": "kõrvaldati", "b_index": 1}]}, {"base_span": [[3950, 3958], [3965, 3976]], "annotations": [{"brat_id": "R16", "a_text": "peetakse", "rel_type": "has_Argument", "b_text": "kohtuistung", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[184, 192]], "annotations": [{"brat_id": "T24", "class": "ASPECTUAL", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[193, 211]], "annotations": [{"brat_id": "T25", "class": "OCCURRENCE", "class_confidence": "high", "duration": "weeks", "duration_confidence": "neutral", "comment": null}]}, {"base_span": [[530, 536]], "annotations": [{"brat_id": "T26", "class": "I_ACTION", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[537, 548]], "annotations": [{"brat_id": "T27", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[888, 894]], "annotations": [{"brat_id": "T28", "class": "REPORTING", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[1475, 1483]], "annotations": [{"brat_id": "T19", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[1545, 1555]], "annotations": [{"brat_id": "T20", "class": "STATE", "class_confidence": "high", "duration": "days", "duration_confidence": "high", "comment": null}]}, {"base_span": [[1922, 1930]], "annotations": [{"brat_id": "T29", "class": "I_ACTION", "class_confidence": "high", "duration": "hours", "duration_confidence": "high", "comment": null}]}, {"base_span": [[1947, 1957]], "annotations": [{"brat_id": "T30", "class": "STATE", "class_confidence": "high", "duration": "hours", "duration_confidence": "high", "comment": null}]}, {"base_span": [[2122, 2131]], "annotations": [{"brat_id": "T22", "class": "STATE", "class_confidence": "high", "duration": "days", "duration_confidence": "high", "comment": null}]}, {"base_span": [[2132, 2142]], "annotations": [{"brat_id": "T21", "class": "I_ACTION", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[2191, 2201]], "annotations": [{"brat_id": "T23", "class": "STATE", "class_confidence": "high", "duration": "days", "duration_confidence": "high", "comment": null}]}, {"base_span": [[2287, 2295]], "annotations": [{"brat_id": "T31", "class": "REPORTING", "class_confidence": "high", "duration": "days", "duration_confidence": "neutral", "comment": null}]}, {"base_span": [[3531, 3536]], "annotations": [{"brat_id": "T32", "class": "REPORTING", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[3772, 3782]], "annotations": [{"brat_id": "T41", "class": "STATE", "class_confidence": "high", "duration": "months", "duration_confidence": "neutral", "comment": null}]}, {"base_span": [[3950, 3958]], "annotations": [{"brat_id": "T33", "class": "I_ACTION", "class_confidence": "high", "duration": "hours", "duration_confidence": "neutral", "comment": null}]}, {"base_span": [[3965, 3976]], "annotations": [{"brat_id": "T34", "class": "OCCURRENCE", "class_confidence": "high", "duration": "hours", "duration_confidence": "neutral", "comment": null}]}, {"base_span": [[4247, 4252]], "annotations": [{"brat_id": "T35", "class": "REPORTING", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[4304, 4309]], "annotations": [{"brat_id": "T36", "class": "OCCURRENCE", "class_confidence": "high", "duration": "hours", "duration_confidence": "high", "comment": null}]}, {"base_span": [[4396, 4402]], "annotations": [{"brat_id": "T37", "class": "REPORTING", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[5503, 5508]], "annotations": [{"brat_id": "T38", "class": "STATE", "class_confidence": "high", "duration": "years", "duration_confidence": "neutral", "comment": null}]}, {"base_span": [[5760, 5765]], "annotations": [{"brat_id": "T40", "class": "REPORTING", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[5771, 5776]], "annotations": [{"brat_id": "T39", "class": "STATE", "class_confidence": "high", "duration": "years", "duration_confidence": "high", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[172, 183]], "annotations": [{"brat_id": "T1", "tid": "t1", "type": "DATE", "value": "2005-11-07", "mod": null, "anchor_time_id": null, "comment": null}]}, {"base_span": [[479, 484]], "annotations": [{"brat_id": "T2", "tid": "t1_1", "type": "DATE", "value": "PAST_REF", "mod": null, "anchor_time_id": null, "comment": null}]}, {"base_span": [[883, 887]], "annotations": [{"brat_id": "T3", "tid": "t2", "type": "DATE", "value": "2005-11-04", "mod": null, "anchor_time_id": null, "comment": null}]}, {"base_span": [[1456, 1460]], "annotations": [{"brat_id": "T4", "tid": "t3", "type": "DATE", "value": "2005-11-04", "mod": null, "anchor_time_id": null, "comment": null}]}, {"base_span": [[1511, 1526]], "annotations": [{"brat_id": "T5", "tid": "t1_2", "type": "DURATION", "value": "PXD", "mod": null, "anchor_time_id": null, "comment": null}]}, {"base_span": [[1910, 1921]], "annotations": [{"brat_id": "T6", "tid": "t4", "type": "DATE", "value": "2005-11-03", "mod": null, "anchor_time_id": null, "comment": null}]}, {"base_span": [[2107, 2121]], "annotations": [{"brat_id": "T7", "tid": "t5", "type": "TIME", "value": "2005-11-04TMO", "mod": null, "anchor_time_id": null, "comment": null}]}, {"base_span": [[2148, 2154]], "annotations": [{"brat_id": "T8", "tid": "t6", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[2279, 2283]], "annotations": [{"brat_id": "T9", "tid": "t1_3", "type": "DATE", "value": "PRESENT_REF", "mod": "ON_OR_BEFORE", "anchor_time_id": "t0", "comment": null}]}, {"base_span": [[3537, 3541]], "annotations": [{"brat_id": "T10", "tid": "t7", "type": "DATE", "value": "2005-11-04", "mod": null, "anchor_time_id": null, "comment": null}]}, {"base_span": [[3798, 3804]], "annotations": [{"brat_id": "T11", "tid": "t8", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[3928, 3949]], "annotations": [{"brat_id": "T12", "tid": "t9", "type": "DATE", "value": "2005-11-08", "mod": null, "anchor_time_id": null, "comment": null}]}, {"base_span": [[4259, 4263]], "annotations": [{"brat_id": "T13", "tid": "t10", "type": "DATE", "value": "2005-11-04", "mod": null, "anchor_time_id": null, "comment": null}]}, {"base_span": [[4280, 4292]], "annotations": [{"brat_id": "T14", "tid": "t11", "type": "DATE", "value": "2005-11-08", "mod": null, "anchor_time_id": null, "comment": null}]}, {"base_span": [[4390, 4395]], "annotations": [{"brat_id": "T15", "tid": "t1_5", "type": "DATE", "value": "PAST_REF", "mod": null, "anchor_time_id": null, "comment": null}]}, {"base_span": [[5485, 5489]], "annotations": [{"brat_id": "T16", "tid": "t1_7", "type": "DATE", "value": "PRESENT_REF", "mod": "ON_OR_BEFORE", "anchor_time_id": "t0", "comment": null}]}, {"base_span": [[5740, 5746]], "annotations": [{"brat_id": "T17", "tid": "t12", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[5789, 5796]], "annotations": [{"brat_id": "T18", "tid": "t13", "type": "DURATION", "value": "PXY", "mod": null, "anchor_time_id": null, "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[172, 183], [184, 192]], "annotations": [{"brat_id": "R7", "a_text": "esmaspäeval", "rel_type": "INCLUDES", "b_text": "algatada", "b_index": 1}]}, {"base_span": [[172, 183], [193, 211]], "annotations": [{"brat_id": "R8", "a_text": "esmaspäeval", "rel_type": "IS_INCLUDED", "b_text": "kriminaalmenetluse", "b_index": 1}]}, {"base_span": [[479, 484], [530, 536]], "annotations": [{"brat_id": "R10", "a_text": "Varem", "rel_type": "SIMULTANEOUS", "b_text": "andnud", "b_index": 1}]}, {"base_span": [[883, 887], [888, 894]], "annotations": [{"brat_id": "R11", "a_text": "Eile", "rel_type": "INCLUDES", "b_text": "teatas", "b_index": 1}]}, {"base_span": [[1456, 1460], [1475, 1483]], "annotations": [{"brat_id": "R1", "a_text": "eile", "rel_type": "INCLUDES", "b_text": "vastanud", "b_index": 1}]}, {"base_span": [[1511, 1526], [1545, 1555]], "annotations": [{"brat_id": "R2", "a_text": "mitmendat päeva", "rel_type": "SIMULTANEOUS", "b_text": "külmutatud", "b_index": 1}]}, {"base_span": [[1910, 1921], [1922, 1930]], "annotations": [{"brat_id": "R13", "a_text": "Neljapäeval", "rel_type": "SIMULTANEOUS", "b_text": "rakendas", "b_index": 1}]}, {"base_span": [[2107, 2121], [2132, 2142]], "annotations": [{"brat_id": "R4", "a_text": "eile hommikuks", "rel_type": "AFTER", "b_text": "kõrvaldati", "b_index": 1}]}, {"base_span": [[2148, 2154], [2191, 2201]], "annotations": [{"brat_id": "R5", "a_text": "praegu", "rel_type": "IS_INCLUDED", "b_text": "külmutatud", "b_index": 1}]}, {"base_span": [[2279, 2283], [2287, 2295]], "annotations": [{"brat_id": "R14", "a_text": "Seni", "rel_type": "SIMULTANEOUS", "b_text": "räägitud", "b_index": 1}]}, {"base_span": [[3531, 3536], [3537, 3541]], "annotations": [{"brat_id": "R15", "a_text": "ütles", "rel_type": "IS_INCLUDED", "b_text": "eile", "b_index": 1}]}, {"base_span": [[3772, 3782], [3798, 3804]], "annotations": [{"brat_id": "R24", "a_text": "omakapital", "rel_type": "INCLUDES", "b_text": "praegu", "b_index": 1}]}, {"base_span": [[3928, 3949], [3950, 3958]], "annotations": [{"brat_id": "R17", "a_text": "Järgmisel teisipäeval", "rel_type": "INCLUDES", "b_text": "peetakse", "b_index": 1}]}, {"base_span": [[4247, 4252], [4259, 4263]], "annotations": [{"brat_id": "R18", "a_text": "ütles", "rel_type": "IS_INCLUDED", "b_text": "eile", "b_index": 1}]}, {"base_span": [[4280, 4292], [4304, 4309]], "annotations": [{"brat_id": "R19", "a_text": "teisipäevaks", "rel_type": "AFTER", "b_text": "sõida", "b_index": 1}]}, {"base_span": [[4390, 4395], [4396, 4402]], "annotations": [{"brat_id": "R20", "a_text": "varem", "rel_type": "INCLUDES", "b_text": "öelnud", "b_index": 1}]}, {"base_span": [[5485, 5489], [5503, 5508]], "annotations": [{"brat_id": "R21", "a_text": "seni", "rel_type": "SIMULTANEOUS", "b_text": "olnud", "b_index": 1}]}, {"base_span": [[5740, 5746], [5760, 5765]], "annotations": [{"brat_id": "R23", "a_text": "hetkel", "rel_type": "SIMULTANEOUS", "b_text": "öelda", "b_index": 1}]}, {"base_span": [[5771, 5776], [5789, 5796]], "annotations": [{"brat_id": "R22", "a_text": "teame", "rel_type": "SIMULTANEOUS", "b_text": "aastaid", "b_index": 1}]}]}]}