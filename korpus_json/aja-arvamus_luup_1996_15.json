{"text": "Seda küsimust ei esita endale kindlasti iga noor või keskealine mees .\nPole ju vaidlused kaitseväeteenistuse teemal ning kõik sellega seonduv kunagi meil haaranud kaasa märkimisväärseid inimhulki .\nLiiatigi - või tundub see mulle ainult nii - oskab sellestki vähesest poistehulgast , keda sõjaväeasjandus seaduse kaudu üldse puudutab , osa end teenistusest kenasti eemale hoida .\nVeelgi ebareaalsem on uskuda , et terve põlvkond Eesti noorukeid üldse teab , mis on teenistus reservis .\nVõib-olla kimbutavadki mõnda keskikka jõudnut lõbus-tobedad mälestused juhtumeist , kus pikemaks või lühemaks ajaks kihutati Punaarmee sõjakomissariaatide kaudu kokku hulk mehi , et siis teeselda kunagi (mitte)omandatud teadmiste kordamist-kinnistamist .\nEnamasti oli tegemist mahavisatud ajaga , viilimise ja laaberdamisega .\nSee aga , kes vähegi asja vastu huvi tundis , sai ehk mõnda relva uuesti näha ja näppidagi .\nSee , kes sai päästikule vajutada ja kuuli välja tulistada , oli lausa õnnega koos .\n\nSelle intrigeeriva vaheapealkirja all meenutan mõnd mõnusat õhtut , kus kaheks aastaks ohvitserina armeeteenistusse sattunud kursusekaaslastega arutasime sügavate öötundideni tulevikuprobleeme .\nSee toimus 1970. aastate lõpus , kõige mustemal brezhnevliku reaktsiooni ajal.\nÜks ajaloolasest kolleeg pakkus välja idee luua reservohvitseride liit .\nMõte oli selles , et sõjalise kriisi korral , kui Nõukogude Liidus kuulutatakse välja mobilisatsioon , komplekteeritakse Eestis paiknevate väeosade eesti soost reservistidest oma üksused kaasmaalastest ohvitseride komando all .\nNagu tookord arvasime , annaks see teatud võimaluse “ kolmanda tee ” otsimiseks .\nÕnneks või õnnetuseks jäi tookord asi sinnapaika .\nMeenutamist väärib aga asjaolu , kuivõrd tähtsal kohal oli meie teadvuses reservväelaste olemasolu .\n\nVaatamata seaduste edenemisele , kaitsestruktuuride väljakujunemisele , kaitseministeeriumi tööle , mööduvad aastad ilma reservide ettevalmistamiseta .\nIgal aaastal ületab üks kontingent mehi teatud vanusepiiri : kelle jaoks on kõik juba hilja , kes on oma elu korraldamise ja pere loomisega just nii kaugel , et kaotab viimasegi huvi või ka lihtsalt valmisoleku lasta end riigikaitsetöösse kaasata .\nVäga palju kriitikat on kuulda riigikaitseosakondade kohta , kohalikud omavalitsused täidavad ilmselge vastumeelsusega neile seadusega ette nähtud kohustust pidada reservväelaste arvestust .\nMilles on asi ja kuidas peaks olema töö reserviga korraldatud ?\nSee on küll raske küsimus , kuid selle lahendamine on täiesti võimalik nii olemasolevate seaduste raames , neid täiendades või siis hoopis mingi muu tee leidmisel .\nSeni aga aastad lähevad ning üha uued aastakäigud mehi jäävad reservõppeta .\n\nOlen üldise sõjaväekohustuse veendunud pooldaja .\nLeian , et kord teenistuses olnud mees peab olema edaspidi seotud oma väeosaga .\nAlati pole võimalik seda rangelt jälgida , sest vahetatakse elukohti jne.\nSeepärast on just arvepidamine äärmiselt tähtis .\nMitte ainult riik ei pea teadma , kes kusagil viibib .\nKa kodanik peab teadma , kus teda oodatakse , kui midagi juhtub .\nTeadma , kus paikneb tema väeosa või mobilisatsioonipunkt , kes on tema jao- , rühma- ja kompaniiülem , kust saab ta relva .\nIgaüks peab teadma nii tavalist ( rahuaja tingimustes kehtivat ) , kui ka varuvarianti ( olukorraks , kui kutset-käsku ei jõuta andagi ) .\nParaku oleme me sellest veel väga kaugel .\nTäpselt sama peaks kehtima ka ohvitseride ja allohvitseride kohta .\nNeed meeskonnad peavad regulaarselt koos käima , et üksteist tundma õppida ja koostööd harjutada .\nSeepärast tuleb leida vahendeid regulaaarsete ühepäevaste , nädalaste ja ka pikemate täiendõppuste korraldamiseks .\nVäljaõppe baasideks peavad olema regulaararmee üksused .\nArvestus koondugu kohalikesse omavalitsustesse .\nNende suhtes tuleb olla nõudlik .\nRiigikaitseosakondade asemele peaksid astuma kaitseringkondade staabid , kelle peale jääb operatiivjuhtimine ja kogu asja militaar-tehniline korraldamine .\nEi tasu pead longu lasta süüdistuste peale , et niiviisi me kopeerime ehk Nõukogude ajal toiminud süsteemi - jalgratast pole mõtet mitu korda leiutada .\nSamas on Eestil aga ka eripäraseid probleeme .\n\nSee on küsimuste küsimus .\nÜhest küljest on ju tegemist vabatahtliku riigikaitseorganisatsiooniga , mis harrastab ka seltskondlikku tegevust .\nSamas allub Kaitseliit kaitseväe juhatajale ja toimib elukutseliste kaitseväelaste juhtimisel .\n“ Eesti riigi kaitsepoliitika põhisuundade ” kohaselt peab just Kaitseliit tagama suure osa reservväelastega tehtavast tööst .\nKaitseliit peab sõjaolukorras muutuma maakaitseväeks , mille üksusi täiendatakse mobilisatsiooni kaudu .\nKaitseliidu kasutamise võimalustele reservide ettevalmistamisel on üha rohkem tähelepanu juhitud , iseäranis tervitataval moel on seda teinud meie akadeemiline noorsugu , rääkimata kaitseliitlastest endist .\nParaku tekib siingi palju vastuolusid .\nSisuliselt tuleks siis ette võtta Kaitseliidu muutmine puhtsõjaliseks organisatsiooniks .\nSeadustesse peaks olema kirjutatud Kaitseliidus teenimise sunduslikkus teatud juhtudel .\nVõib olla olekski see mõistlik arengusuund .\nTeame ju väga hästi , et Kaitseliidu alusdokumendid ei vasta enam aja nõuetele ja kogu organisatsioon vajab kaasajale sobivamat raami .\nSee klapiks ka territoriaalkaitse põhimõtetega .\nSiin võiks olla sobiv eeskuju Suurbritannia territoriaalarmee .\nSeegi toimib vabatahtliku organisatsioonina kutseliste sõjaväelaste juhtimisel .\nSee muide ei välista üldist sõjaväekohustust .\nLõpetuseks : mina tahan küll olla reservväelane , kes teab , mida riik minult ootab ja kui palju ma ise saan riigi peale loota .\nRein Helme on sõjaajaloolane .\n", "meta": {"file": "aja-arvamus_luup_1996_15"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [1039, 1057], "annotations": [{"brat_id": "T1"}]}, {"base_span": [1064, 1078], "annotations": [{"brat_id": "T2"}]}, {"base_span": [1108, 1116], "annotations": [{"brat_id": "T13"}]}, {"base_span": [1136, 1145], "annotations": [{"brat_id": "T14"}]}, {"base_span": [1146, 1166], "annotations": [{"brat_id": "T3"}]}, {"base_span": [1167, 1184], "annotations": [{"brat_id": "T15"}]}, {"base_span": [1191, 1197], "annotations": [{"brat_id": "T12"}]}, {"base_span": [1198, 1217], "annotations": [{"brat_id": "T4"}]}, {"base_span": [1902, 1910], "annotations": [{"brat_id": "T17"}]}, {"base_span": [1911, 1917], "annotations": [{"brat_id": "T5"}]}, {"base_span": [1954, 1966], "annotations": [{"brat_id": "T6"}]}, {"base_span": [1967, 1973], "annotations": [{"brat_id": "T18"}]}, {"base_span": [2623, 2627], "annotations": [{"brat_id": "T7"}]}, {"base_span": [2632, 2638], "annotations": [{"brat_id": "T8"}]}, {"base_span": [2639, 2646], "annotations": [{"brat_id": "T19"}]}, {"base_span": [3597, 3608], "annotations": [{"brat_id": "T9"}]}, {"base_span": [3611, 3620], "annotations": [{"brat_id": "T10"}]}, {"base_span": [3636, 3649], "annotations": [{"brat_id": "T16"}]}, {"base_span": [5215, 5224], "annotations": [{"brat_id": "T11"}]}, {"base_span": [5235, 5240], "annotations": [{"brat_id": "T20"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": []}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[1136, 1145], [1167, 1184]], "annotations": [{"brat_id": "R11", "a_text": "arutasime", "rel_type": "has_Argument", "b_text": "tulevikuprobleeme", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[1108, 1116]], "annotations": [{"brat_id": "T13", "class": "OCCURRENCE", "class_confidence": "high", "duration": "years", "duration_confidence": "high", "comment": null}]}, {"base_span": [[1136, 1145]], "annotations": [{"brat_id": "T14", "class": "I_ACTION", "class_confidence": "high", "duration": "hours", "duration_confidence": "high", "comment": null}]}, {"base_span": [[1167, 1184]], "annotations": [{"brat_id": "T15", "class": "OCCURRENCE", "class_confidence": "high", "duration": "years", "duration_confidence": "high", "comment": null}]}, {"base_span": [[1191, 1197]], "annotations": [{"brat_id": "T12", "class": "OCCURRENCE", "class_confidence": "high", "duration": "hours", "duration_confidence": "high", "comment": null}]}, {"base_span": [[1902, 1910]], "annotations": [{"brat_id": "T17", "class": "OCCURRENCE", "class_confidence": "high", "duration": "years", "duration_confidence": "high", "comment": null}]}, {"base_span": [[1967, 1973]], "annotations": [{"brat_id": "T18", "class": "OCCURRENCE", "class_confidence": "neutral", "duration": "instant", "duration_confidence": "high", "comment": null}]}, {"base_span": [[2639, 2646]], "annotations": [{"brat_id": "T19", "class": "OCCURRENCE", "class_confidence": "high", "duration": "years", "duration_confidence": "high", "comment": null}]}, {"base_span": [[3636, 3649]], "annotations": [{"brat_id": "T16", "class": "OCCURRENCE", "class_confidence": "high", "duration": "days", "duration_confidence": "high", "comment": null}]}, {"base_span": [[5235, 5240]], "annotations": [{"brat_id": "T20", "class": "STATE", "class_confidence": "high", "duration": "years", "duration_confidence": "neutral", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[1039, 1057]], "annotations": [{"brat_id": "T1", "tid": "t1_28", "type": "TIME", "value": "TEV", "mod": null, "anchor_time_id": null, "comment": "tuua välja korduvus - tegemist on mitme õhtuga"}]}, {"base_span": [[1064, 1078]], "annotations": [{"brat_id": "T2", "tid": "t2", "type": "DURATION", "value": "P2Y", "mod": null, "anchor_time_id": null, "comment": null}]}, {"base_span": [[1146, 1166]], "annotations": [{"brat_id": "T3", "tid": "t1_1", "type": "TIME", "value": "TNI", "mod": null, "anchor_time_id": null, "comment": null}]}, {"base_span": [[1198, 1217]], "annotations": [{"brat_id": "T4", "tid": "t3", "type": "DATE", "value": "197", "mod": "END", "anchor_time_id": null, "comment": null}]}, {"base_span": [[1911, 1917]], "annotations": [{"brat_id": "T5", "tid": "t4", "type": "DURATION", "value": "PXY", "mod": null, "anchor_time_id": null, "comment": null}]}, {"base_span": [[1954, 1966]], "annotations": [{"brat_id": "T6", "tid": "t5", "type": "SET", "value": "P1Y", "mod": null, "anchor_time_id": null, "comment": null}]}, {"base_span": [[2623, 2627]], "annotations": [{"brat_id": "T7", "tid": "t1_6", "type": "DATE", "value": "PRESENT_REF", "mod": "ON_OR_BEFORE", "anchor_time_id": "t0", "comment": null}]}, {"base_span": [[2632, 2638]], "annotations": [{"brat_id": "T8", "tid": "t6", "type": "DURATION", "value": "PXY", "mod": null, "anchor_time_id": null, "comment": null}]}, {"base_span": [[3597, 3608]], "annotations": [{"brat_id": "T9", "tid": "t7", "type": "DURATION", "value": "P1D", "mod": null, "anchor_time_id": null, "comment": null}]}, {"base_span": [[3611, 3620]], "annotations": [{"brat_id": "T10", "tid": "t1_4", "type": "DURATION", "value": "P1W", "mod": null, "anchor_time_id": null, "comment": null}]}, {"base_span": [[5215, 5224]], "annotations": [{"brat_id": "T11", "tid": "t1_5", "type": "DATE", "value": "PRESENT_REF", "mod": null, "anchor_time_id": "t0", "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[1039, 1057], [1136, 1145]], "annotations": [{"brat_id": "R4", "a_text": "mõnd mõnusat õhtut", "rel_type": "INCLUDES", "b_text": "arutasime", "b_index": 1}]}, {"base_span": [[1064, 1078], [1108, 1116]], "annotations": [{"brat_id": "R2", "a_text": "kaheks aastaks", "rel_type": "SIMULTANEOUS", "b_text": "sattunud", "b_index": 1}]}, {"base_span": [[1136, 1145], [1146, 1166]], "annotations": [{"brat_id": "R3", "a_text": "arutasime", "rel_type": "SIMULTANEOUS", "b_text": "sügavate öötundideni", "b_index": 1}]}, {"base_span": [[1191, 1197], [1198, 1217]], "annotations": [{"brat_id": "R1", "a_text": "toimus", "rel_type": "IS_INCLUDED", "b_text": "1970. aastate lõpus", "b_index": 1}]}, {"base_span": [[1902, 1910], [1911, 1917]], "annotations": [{"brat_id": "R7", "a_text": "mööduvad", "rel_type": "SIMULTANEOUS", "b_text": "aastad", "b_index": 1}]}, {"base_span": [[1954, 1966], [1967, 1973]], "annotations": [{"brat_id": "R8", "a_text": "Igal aaastal", "rel_type": "INCLUDES", "b_text": "ületab", "b_index": 1}]}, {"base_span": [[2623, 2627], [2639, 2646]], "annotations": [{"brat_id": "R9", "a_text": "Seni", "rel_type": "SIMULTANEOUS", "b_text": "lähevad", "b_index": 1}]}, {"base_span": [[2632, 2638], [2639, 2646]], "annotations": [{"brat_id": "R10", "a_text": "aastad", "rel_type": "SIMULTANEOUS", "b_text": "lähevad", "b_index": 1}]}, {"base_span": [[3597, 3608], [3636, 3649]], "annotations": [{"brat_id": "R5", "a_text": "ühepäevaste", "rel_type": "SIMULTANEOUS", "b_text": "täiendõppuste", "b_index": 1}]}, {"base_span": [[3611, 3620], [3636, 3649]], "annotations": [{"brat_id": "R6", "a_text": "nädalaste", "rel_type": "SIMULTANEOUS", "b_text": "täiendõppuste", "b_index": 1}]}, {"base_span": [[5215, 5224], [5235, 5240]], "annotations": [{"brat_id": "R12", "a_text": "kaasajale", "rel_type": "SIMULTANEOUS", "b_text": "raami", "b_index": 1}]}]}]}