{"text": "ES Turu-uuringute ASi septembrikuisest arvamusküsitlusest selgunud erakondade toetusprotsentidest jääb mulje , nagu poleks tormilist poliitikasuve mitmete erakorraliste istungjärkude ja Toompea miitingutega olnudki .\nAinsaks arvestamist väärt muutuseks , mis erakonnamaastikul jaanuarist alates aset on leidnud , võib lugeda Isamaaliidu toetajaskonna kaheksaprotsendilist langust .\nVeel sellel kevadel ei ilmutanud valitsuserakondade reiting aastasele võimulolekule vaatamata mingeid languse märke .\nKuigi juba siis võis arvata , et rahva madalad hinnangud valitsuse toimetulekule varem või hiljem ka valitsuse üksikute koostisosade - erakondade - toetusele mõju avaldavad .\nTuntud tõsiasi , mille kohaselt valitsemine tähendab rahulolematuse tekitamist , pole veel ühtegi valitsevat erakonda populaarsuse langusest säästnud .\nPeamiseks sündmuseks , mis rahva poliitilisi eelistusi siia või sinna võis kallutada , oli loomulikult valitsuse otsus Narva Elektrijaamade 49% aktsiate müügist USA firmale NRG Energy .\nVõib tunduda ebaõiglane , et ehkki NRG-loos oli peaosa täitmine usaldatud Mõõdukate ministrile Mihkel Pärnojale , tabas häving hoopis Isamaaliitu .\nTegelikult on see aga vägagi loogiline .\nÜhelt poolt suudab vaid väike osa kodanikke valitsuskabineti liikmeid erakondlikult identifitseerida .\nTeiselt poolt polnud ju elektrijaamade müük Mõõdukate omaalgatus , vaid valitsuse poliitiline otsus .\nKogu valitsuse patud personifitseeruvad ikkagi vaid valitsusjuhi isikus ja tema kaudu tuleb toetuse vähenemisega maksta ka peaministri erakonnal .\nNii oli see juba Laari esimese valitsuse ajal ning sama saatus tabas ka eelmise valitsuse tuumikjõuks olnud Koonderakonda .\nMõõdukate head seisu oma partneritega võrreldes seletab suures osas Andres Tarandi nime lisamine erakonna nime järele .\nNagu näitavad nende küsitluste tulemused , milles erakonna toetuse mõõtmisel liidri nime ei kasutata , toob Tarandi nimi kaasa ca 3-5 protsenti lisahääli .\nVõime vaid oletada , milline oleks Mõõdukate toetus olnud siis , kui Tarandi asemel oleks küsimustikus olnud Pärnoja nimi .\nValijate enamiku vastasseis NRG-tehingule pole Isamaaliidu toetuse kahanemise ainus võimalik põhjendus .\nKüsitlusnädalal oli kuuma teemana üleval Jaana Padriku korterilugu , mis avaldas samuti mõju .\nKui toetus langes selle tõttu , on tegemist ajutise tagasilöögiga .\nSiiski ei saa tähelepanuta jätta asjaolu , et Isamaaliidu toetus on vähenenud just vanema põlvkonna hulgas .\nIlmselt on tegu inimestega , kes kunagiste ERSP poolehoidjatena toetasid valimistel järjepidevusest lähtudes Isamaaliitu , kuid kes erakonna tänasest poliitikast enam oma kunagisi ideaale kuidagi üles ei suuda leida .\nOmeti ei toonud ka opositsioonierakondade suvised ponnistused valijaid enda poole võita kaasa nende reitingu olulist kasvu .\nInimeste poliitilised eelistused pole nii lihtne fenomen , et ühe erakonna kaduma läinud hääled võiks lihtviisil vastasleeri kontole üle kanda .\nVastuseis elektrijaamade müügile ei tähenda veel arusaamisele jõudmist , et Savisaare ja Reiljani juhtimisel riigivanker libedamalt liikuda võiks .\nSeda kinnitab märgatav disproportsioon elektrijaamade erastamise vastu allkirja andnute ning Toompeale poliitilistele miitingutele kogunenute arvu vahel .\nKeskerakonna ja Rahvaliidu korraldatud ürituste valimiskampaanialik alltekst oli rahvale liialt läbinähtav .\nOmeti tuleb Keskerakonnale au anda - viimastest Riigikogu valimistest saadik on neil õnnestunud hoida stabiilset üle 20-protsendilist toetajaskonda .\nTundub , et mitmeparteilises ühiskonnas on kuni neljandiku valijate toetus ühele erakonnale selline optimaalne tase , mille edasine kasv normaalsetes oludes on ebatõenäoline .\nEestimaa Rahvaliit pole veel suutnud oma selja taha koguda kõiki neid valijaid , kes varasemates küsitlustes avaldasid poolehoidu Maarahva Erakonnale , Maaliidule või Pensionäride ja Perede Erakonnale .\nKevadistes uuringutes võis väikest toetusprotsenti seletada ümberformeerunud ja nime muutnud erakonna vähese tuntusega .\nSeda aga , et Rahvaliit ka pärast allkirjade kogumise kampaaniat vastajatele tundmatuks on jäänud , ei tahaks kuidagi uskuda .\nPigem on probleem selles , et erakond on oma tegevusega positsioneerunud valesse nishshi - sinna , kus Keskerakond juba ees on .\nArvan , et Rahvaliitu oleks oodanud suurem edu , kui ta poliitikamaastiku senisest vägevama lõhkikäristamise asemel oleks üritanud seda kolmikliidu ja Keskerakonna vahel seisva mõõduka jõuna hoopis kokku lappida .\nPraegustes oludes on koalitsiooni-opositsiooni kompromissitu vastasseis ( kusjuures mõlema taga on ka ligikaudu võrdne valijate osakaal ) viinud selleni , et varasemast hoopis rohkem antakse eelistusi parlamendivälistele väikeerakondadele .\nKui jaanuaris andis oma eelistuse mõnele Riigikokku mittekuuluvale erakonnale vaid 6% vastanutest , siis septembris on selliste vastajate osakaal juba 13% .\n", "meta": {"file": "aja-arvamus_pm_2000_10_02"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [22, 38], "annotations": [{"brat_id": "T1"}]}, {"base_span": [39, 57], "annotations": [{"brat_id": "T12"}]}, {"base_span": [277, 287], "annotations": [{"brat_id": "T2"}]}, {"base_span": [303, 310], "annotations": [{"brat_id": "T23"}]}, {"base_span": [387, 401], "annotations": [{"brat_id": "T3"}]}, {"base_span": [405, 414], "annotations": [{"brat_id": "T21"}]}, {"base_span": [434, 441], "annotations": [{"brat_id": "T22"}]}, {"base_span": [442, 451], "annotations": [{"brat_id": "T4"}]}, {"base_span": [452, 465], "annotations": [{"brat_id": "T13"}]}, {"base_span": [2183, 2198], "annotations": [{"brat_id": "T5"}]}, {"base_span": [2199, 2202], "annotations": [{"brat_id": "T14"}]}, {"base_span": [2217, 2223], "annotations": [{"brat_id": "T14"}]}, {"base_span": [2596, 2604], "annotations": [{"brat_id": "T6"}]}, {"base_span": [2605, 2616], "annotations": [{"brat_id": "T15"}]}, {"base_span": [2715, 2722], "annotations": [{"brat_id": "T7"}]}, {"base_span": [2723, 2734], "annotations": [{"brat_id": "T19"}]}, {"base_span": [3884, 3894], "annotations": [{"brat_id": "T8"}]}, {"base_span": [3895, 3905], "annotations": [{"brat_id": "T16"}]}, {"base_span": [4475, 4485], "annotations": [{"brat_id": "T9"}]}, {"base_span": [4486, 4492], "annotations": [{"brat_id": "T18"}]}, {"base_span": [4720, 4729], "annotations": [{"brat_id": "T10"}]}, {"base_span": [4730, 4735], "annotations": [{"brat_id": "T17"}]}, {"base_span": [4821, 4831], "annotations": [{"brat_id": "T11"}]}, {"base_span": [4832, 4834], "annotations": [{"brat_id": "T20"}]}, {"base_span": [4854, 4861], "annotations": [{"brat_id": "T20"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": []}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[405, 414], [434, 441]], "annotations": [{"brat_id": "R10", "a_text": "ilmutanud", "rel_type": "has_Argument", "b_text": "reiting", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[39, 57]], "annotations": [{"brat_id": "T12", "class": "OCCURRENCE", "class_confidence": "high", "duration": "days", "duration_confidence": "high", "comment": null}]}, {"base_span": [[303, 310]], "annotations": [{"brat_id": "T23", "class": "OCCURRENCE", "class_confidence": "high", "duration": "months", "duration_confidence": "neutral", "comment": null}]}, {"base_span": [[405, 414]], "annotations": [{"brat_id": "T21", "class": "I_ACTION", "class_confidence": "neutral", "duration": "days", "duration_confidence": "neutral", "comment": null}]}, {"base_span": [[434, 441]], "annotations": [{"brat_id": "T22", "class": "STATE", "class_confidence": "high", "duration": "days", "duration_confidence": "neutral", "comment": null}]}, {"base_span": [[452, 465]], "annotations": [{"brat_id": "T13", "class": "STATE", "class_confidence": "high", "duration": "months", "duration_confidence": "high", "comment": null}]}, {"base_span": [[2199, 2202], [2217, 2223]], "annotations": [{"brat_id": "T14", "class": "STATE", "class_confidence": "high", "duration": "days", "duration_confidence": "high", "comment": null}]}, {"base_span": [[2605, 2616]], "annotations": [{"brat_id": "T15", "class": "OCCURRENCE", "class_confidence": "high", "duration": "months", "duration_confidence": "neutral", "comment": null}]}, {"base_span": [[2723, 2734]], "annotations": [{"brat_id": "T19", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[3895, 3905]], "annotations": [{"brat_id": "T16", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[4486, 4492]], "annotations": [{"brat_id": "T18", "class": "STATE", "class_confidence": "high", "duration": "months", "duration_confidence": "neutral", "comment": null}]}, {"base_span": [[4730, 4735]], "annotations": [{"brat_id": "T17", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[4832, 4834], [4854, 4861]], "annotations": [{"brat_id": "T20", "class": "STATE", "class_confidence": "high", "duration": "days", "duration_confidence": "neutral", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[22, 38]], "annotations": [{"brat_id": "T1", "tid": "t1", "type": "DATE", "value": "2000-09", "mod": null, "anchor_time_id": null, "comment": null}]}, {"base_span": [[277, 287]], "annotations": [{"brat_id": "T2", "tid": "t2", "type": "DATE", "value": "2000-01", "mod": null, "anchor_time_id": null, "comment": null}]}, {"base_span": [[387, 401]], "annotations": [{"brat_id": "T3", "tid": "t3", "type": "DATE", "value": "2000-SP", "mod": null, "anchor_time_id": null, "comment": null}]}, {"base_span": [[442, 451]], "annotations": [{"brat_id": "T4", "tid": "t1_1", "type": "DURATION", "value": "P1Y", "mod": null, "anchor_time_id": null, "comment": null}]}, {"base_span": [[2183, 2198]], "annotations": [{"brat_id": "T5", "tid": "t1_2", "type": "DATE", "value": "XXXX-WXX", "mod": null, "anchor_time_id": null, "comment": "viide ühele septembrikuu nädalale, täpsemalt pole teada ..."}]}, {"base_span": [[2596, 2604]], "annotations": [{"brat_id": "T6", "tid": "t4", "type": "DATE", "value": "PRESENT_REF", "mod": null, "anchor_time_id": null, "comment": null}]}, {"base_span": [[2715, 2722]], "annotations": [{"brat_id": "T7", "tid": "t5", "type": "DATE", "value": "2000-SU", "mod": null, "anchor_time_id": null, "comment": null}]}, {"base_span": [[3884, 3894]], "annotations": [{"brat_id": "T8", "tid": "t6", "type": "DATE", "value": "2000-SP", "mod": null, "anchor_time_id": null, "comment": null}]}, {"base_span": [[4475, 4485]], "annotations": [{"brat_id": "T9", "tid": "t7", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[4720, 4729]], "annotations": [{"brat_id": "T10", "tid": "t8", "type": "DATE", "value": "2000-01", "mod": null, "anchor_time_id": null, "comment": null}]}, {"base_span": [[4821, 4831]], "annotations": [{"brat_id": "T11", "tid": "t9", "type": "DATE", "value": "2000-09", "mod": null, "anchor_time_id": null, "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[22, 38], [39, 57]], "annotations": [{"brat_id": "R1", "a_text": "septembrikuisest", "rel_type": "INCLUDES", "b_text": "arvamusküsitlusest", "b_index": 1}]}, {"base_span": [[277, 287], [303, 310]], "annotations": [{"brat_id": "R12", "a_text": "jaanuarist", "rel_type": "IS_INCLUDED", "b_text": "leidnud", "b_index": 1}]}, {"base_span": [[387, 401], [405, 414]], "annotations": [{"brat_id": "R11", "a_text": "sellel kevadel", "rel_type": "INCLUDES", "b_text": "ilmutanud", "b_index": 1}]}, {"base_span": [[442, 451], [452, 465]], "annotations": [{"brat_id": "R2", "a_text": "aastasele", "rel_type": "SIMULTANEOUS", "b_text": "võimulolekule", "b_index": 1}]}, {"base_span": [[2183, 2198], [2199, 2202], [2217, 2223]], "annotations": [{"brat_id": "R3", "a_text": "Küsitlusnädalal", "rel_type": "SIMULTANEOUS", "b_text": "oli üleval", "b_index": 1}]}, {"base_span": [[2596, 2604], [2605, 2616]], "annotations": [{"brat_id": "R4", "a_text": "tänasest", "rel_type": "SIMULTANEOUS", "b_text": "poliitikast", "b_index": 1}]}, {"base_span": [[2715, 2722], [2723, 2734]], "annotations": [{"brat_id": "R8", "a_text": "suvised", "rel_type": "INCLUDES", "b_text": "ponnistused", "b_index": 1}]}, {"base_span": [[3884, 3894], [3895, 3905]], "annotations": [{"brat_id": "R5", "a_text": "Kevadistes", "rel_type": "INCLUDES", "b_text": "uuringutes", "b_index": 1}]}, {"base_span": [[4475, 4485], [4486, 4492]], "annotations": [{"brat_id": "R7", "a_text": "Praegustes", "rel_type": "SIMULTANEOUS", "b_text": "oludes", "b_index": 1}]}, {"base_span": [[4720, 4729], [4730, 4735]], "annotations": [{"brat_id": "R6", "a_text": "jaanuaris", "rel_type": "INCLUDES", "b_text": "andis", "b_index": 1}]}, {"base_span": [[4821, 4831], [4832, 4834], [4854, 4861]], "annotations": [{"brat_id": "R9", "a_text": "septembris", "rel_type": "INCLUDES", "b_text": "on osakaal", "b_index": 1}]}]}]}