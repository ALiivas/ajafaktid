{"text": "Paljud kunstnikud on \" omal ajal \" teinud tellimustöid nõukogude riigile ja tema asutustele .\nNüüd on justnagu oma riigi huvi nendegi vastu kadunud .\nUute omanike , \" pärijate \" jaoks pole vanal enam väärtust või ei näi see sobivat uue maailmavaatega .\nKirjutama ajendas maalikunstnik Jüri Arraku avastus , et tema maalid endise Kirovi näidiskalurikolhoosi kalakauplusest ( Vanaturu 1 ) on kadunud .\nKalapoe asemel on seal nüüd restoran .\nLugu on veerenud sinna-tänna , hargnenud ühest instantsist teise .\nKunstnik näeks hea meelega oma maale uuesti vanal kohal .\n\" Mul on väga kahju , et nad kaotati kohast , kuhu nad maalitud olid .\nNad sobisid sinna , Leila Pärtelpoja kujundatud ruumi ja sobiksid minu arusaamist mööda praegugi , on seal kohvik või kõrts .\nMa ei taha neid ju endale , ei soovi kompensatsiooni , \" seletab Jüri Arrak , et teda mitte valesti ei mõistetaks .\nArraku ja Kirovi kolhoosi vahelises lepingus 1987. aastast seisab kirjas , et teostatavad viis maali eksponeeritakse selle kalakaupluse seintel .\nAutori- ja omandiõigus ei kattu\nKunstniku ja Eesti Kunstnike Liidu palvel on asja uurinud nii Eesti Autorite ühing ( EAü ) kui ka Kesklinna valitsuse juristid .\nVõimaluse kohta neid sealsamas taaseksponeerida arvab EAü jurist Anne-Ly Hussar , et Arrakul ei saa olla pretensioone nende kunstiteoste edasisele saatusele , sest nad on juba kord müüdud .\nMaalide tagasiasetamise nõue ei leia autoriõiguse seaduses põhjendust .\n\" Autoriõigus ja omandiõigus ei pruugi alati kattuda , \" põhjendab Hussar .\n\" Omandiõigus nendele füüsilistele tükkidele - viiele õlimaalile kuulub Kirovi kolhoosi õigusjärglasele AS Ektonile ning keegi ei saa siin käskida-keelata . = Mis puutub mainitud lepingupunkti , siis seoses edasirentimisega on kalapood sealt kaotatud .\n1987. aasta lepingus ei olnud loomulikult midagi selle kohta , mis sel juhul maalidest saab .\nEelnimetatud punkti täitmine on võimatu .\nAinsa väljapääsuna probleemist nimetas Hussar mõistmist ja kokkulepet poolte vahel .\n\" Et see ruum on olemas , see on muidugi juhus , s.t antud üksijuhtumi tingimus , \" ütleb EAü tegevdirektor Kalev Rattus .\n\" Mis siis , kui ruumi poleks ?\nSellisel juhul ei saaks seda argumenti kasutada . \"\nNii on teostamatu Arraku ettepanek , et linn need maalid ( sund ) eksponeeriks .\nMaja kuulub , tõsi küll , linnale .\nRuumi , mille tarbeks need kunstiteosed loodi , rentis Kirov linnalt .\n\" Neid maale pole linn kunagi omanud . õigusjärgluse põhjal on need nüüd üle antud Ektonile , \" ütleb Tiina Kink Kesklinna valitsusest .\nJuriidiliselt puudub linnal alus teha oma rentnikule ettekirjutusi maalide eksponeerimise suhtes .\nIseasi on , kas linn ehk peab vajalikuks säilitada maalid linnale ja need välja osta , võib ju nimetada neid ikkagi kultuuriväärtuslikeks .\nKust algab ajalugu ?\n\" Ainuüksi tõstmine kunstimälestiste staatusse maale ei päästaks , \" on Tiina Pikamäe Eesti Riiklikust Muinsuskaitseametist pessimistlik - ehk vaid käsitlemine ruumi osana , mis ise oleks tunnistatud kunstimälestiseks .\nKunstimälestiste uuesti arvelevõtmise protsess käib , praeguse seisuga pole seda paraku nimetatud viis maali ega Leila Pärtelpoja sisekujundus .\nSiit koorub laiem küsimus , milliseid lähimineviku taieseid peaks määratlema kunstimälestisena .\nSee on probleemiderohke , ühest küljest on kogu lähiminevik justkui häbimärgiga .\nKa näib petlikult , et lähimineviku kunstiväärtuste üle otsustamiseks on veel aega .\nTagantjärele on hea teada , et varakult muret tundes oleks võinud taotleda ruumi kuueks kuuks kaitse alla võtmist , mille jooksul eksperdid oleksid andnud oma hinnangu ja reglementeerinud ümberkorraldused , selgitab Tiina Pikamäe .\nKuid Riiklikul Muinsuskaitseametil on tööd kuhjaga Eesti väikelinnades .\nTallinna linnal on aga oma muinsuskaitseamet , kus on selge sõnaga teada antud , et Tallinna Muinsuskaitseamet pole kunagi pidanud nüüdisaegsete kunstiväärtuste muinsuskaitse alla võtmist vajalikuks .\nKalevi söökla seinamaaling\nSäärastest keerulistest juhtumitest , millega Riiklikul Muinsuskaitseametil Tallinnas on tulnud kokku puutuda , nimetab Tiina Pikamäe Kalevi kommivabriku sööklat , kus asus 70-ndate suurim seinamaaling Eva Jäneselt .\n\" Kalevi puhul saime interjööri täielikult üles pildistada - vähemalt fotodes on tollane säilitatud .\nRuumilahendus on meil plaanidena olemas . \"\nNii saab ruumi tahtmise korral rekonstrueerida .\nKuid keegi ei saa keelata , kui omanik soovib ruume ümber teha .\n\" Iga firma taga on juristid , kes tunnevad muinsuskaitseseaduse nõrku kohti , \" ütleb Pikamäe .\nArraku maalide juhtum pole erand , näiteid leiab üle terve Eestimaa .\nEri poolte soovidest võib aru saada , kiiret lahendust ei paista .\n", "meta": {"file": "aja-kultuur_EPL_1997_09_24"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [94, 98], "annotations": [{"brat_id": "T1"}]}, {"base_span": [140, 147], "annotations": [{"brat_id": "T14"}]}, {"base_span": [415, 417], "annotations": [{"brat_id": "T15"}]}, {"base_span": [423, 427], "annotations": [{"brat_id": "T2"}]}, {"base_span": [692, 700], "annotations": [{"brat_id": "T16"}]}, {"base_span": [723, 731], "annotations": [{"brat_id": "T3"}]}, {"base_span": [913, 921], "annotations": [{"brat_id": "T26"}]}, {"base_span": [922, 935], "annotations": [{"brat_id": "T4"}]}, {"base_span": [1775, 1786], "annotations": [{"brat_id": "T5"}]}, {"base_span": [1787, 1795], "annotations": [{"brat_id": "T25"}]}, {"base_span": [2459, 2463], "annotations": [{"brat_id": "T6"}]}, {"base_span": [2468, 2473], "annotations": [{"brat_id": "T21"}]}, {"base_span": [3062, 3070], "annotations": [{"brat_id": "T7"}]}, {"base_span": [3071, 3078], "annotations": [{"brat_id": "T22"}]}, {"base_span": [3191, 3203], "annotations": [{"brat_id": "T8"}]}, {"base_span": [3204, 3212], "annotations": [{"brat_id": "T19"}]}, {"base_span": [3290, 3292], "annotations": [{"brat_id": "T24"}]}, {"base_span": [3293, 3309], "annotations": [{"brat_id": "T9"}]}, {"base_span": [3355, 3367], "annotations": [{"brat_id": "T10"}]}, {"base_span": [3368, 3383], "annotations": [{"brat_id": "T20"}]}, {"base_span": [3498, 3510], "annotations": [{"brat_id": "T11"}]}, {"base_span": [3523, 3530], "annotations": [{"brat_id": "T17"}]}, {"base_span": [3853, 3866], "annotations": [{"brat_id": "T12"}]}, {"base_span": [3867, 3882], "annotations": [{"brat_id": "T23"}]}, {"base_span": [4123, 4131], "annotations": [{"brat_id": "T13"}]}, {"base_span": [4139, 4151], "annotations": [{"brat_id": "T18"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[913, 921]], "annotations": [{"brat_id": "T26"}]}, {"base_span": [[1787, 1795]], "annotations": [{"brat_id": "T25"}]}, {"base_span": [[3204, 3212]], "annotations": [{"brat_id": "T19"}]}, {"base_span": [[3368, 3383]], "annotations": [{"brat_id": "T20"}]}, {"base_span": [[3867, 3882]], "annotations": [{"brat_id": "T23"}]}, {"base_span": [[4139, 4151]], "annotations": [{"brat_id": "T18"}]}]}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": []}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[140, 147]], "annotations": [{"brat_id": "T14", "class": "STATE", "class_confidence": "neutral", "duration": "years", "duration_confidence": "neutral", "comment": null}]}, {"base_span": [[415, 417]], "annotations": [{"brat_id": "T15", "class": "STATE", "class_confidence": "high", "duration": "years", "duration_confidence": "neutral", "comment": null}]}, {"base_span": [[692, 700]], "annotations": [{"brat_id": "T16", "class": "STATE", "class_confidence": "high", "duration": "years", "duration_confidence": "low", "comment": null}]}, {"base_span": [[2468, 2473]], "annotations": [{"brat_id": "T21", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[3071, 3078]], "annotations": [{"brat_id": "T22", "class": "STATE", "class_confidence": "high", "duration": "days", "duration_confidence": "neutral", "comment": null}]}, {"base_span": [[3290, 3292]], "annotations": [{"brat_id": "T24", "class": "STATE", "class_confidence": "high", "duration": "years", "duration_confidence": "high", "comment": null}]}, {"base_span": [[3523, 3530]], "annotations": [{"brat_id": "T17", "class": "OCCURRENCE", "class_confidence": "high", "duration": "months", "duration_confidence": "high", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[94, 98]], "annotations": [{"brat_id": "T1", "tid": "t1", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[423, 427]], "annotations": [{"brat_id": "T2", "tid": "t2", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[723, 731]], "annotations": [{"brat_id": "T3", "tid": "t3", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[922, 935]], "annotations": [{"brat_id": "T4", "tid": "t4", "type": "DATE", "value": "1987", "mod": null, "anchor_time_id": null, "comment": null}]}, {"base_span": [[1775, 1786]], "annotations": [{"brat_id": "T5", "tid": "t5", "type": "DATE", "value": "1987", "mod": null, "anchor_time_id": null, "comment": null}]}, {"base_span": [[2459, 2463]], "annotations": [{"brat_id": "T6", "tid": "t6", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[3062, 3070]], "annotations": [{"brat_id": "T7", "tid": "t7", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[3191, 3203]], "annotations": [{"brat_id": "T8", "tid": "t1_1", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[3293, 3309]], "annotations": [{"brat_id": "T9", "tid": "t1_2", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[3355, 3367]], "annotations": [{"brat_id": "T10", "tid": "t1_3", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[3498, 3510]], "annotations": [{"brat_id": "T11", "tid": "t8", "type": "DURATION", "value": "P6M", "mod": null, "anchor_time_id": null, "comment": null}]}, {"base_span": [[3853, 3866]], "annotations": [{"brat_id": "T12", "tid": "t9", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[4123, 4131]], "annotations": [{"brat_id": "T13", "tid": "t10", "type": "DATE", "value": "197", "mod": null, "anchor_time_id": null, "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[94, 98], [140, 147]], "annotations": [{"brat_id": "R1", "a_text": "Nüüd", "rel_type": "IS_INCLUDED", "b_text": "kadunud", "b_index": 1}]}, {"base_span": [[415, 417], [423, 427]], "annotations": [{"brat_id": "R2", "a_text": "on", "rel_type": "INCLUDES", "b_text": "nüüd", "b_index": 1}]}, {"base_span": [[692, 700], [723, 731]], "annotations": [{"brat_id": "R3", "a_text": "sobiksid", "rel_type": "INCLUDES", "b_text": "praegugi", "b_index": 1}]}, {"base_span": [[913, 921], [922, 935]], "annotations": [{"brat_id": "R13", "a_text": "lepingus", "rel_type": "IS_INCLUDED", "b_text": "1987. aastast", "b_index": 1}]}, {"base_span": [[1775, 1786], [1787, 1795]], "annotations": [{"brat_id": "R12", "a_text": "1987. aasta", "rel_type": "INCLUDES", "b_text": "lepingus", "b_index": 1}]}, {"base_span": [[2459, 2463], [2468, 2473]], "annotations": [{"brat_id": "R8", "a_text": "nüüd", "rel_type": "AFTER", "b_text": "antud", "b_index": 1}]}, {"base_span": [[3062, 3070], [3071, 3078]], "annotations": [{"brat_id": "R9", "a_text": "praeguse", "rel_type": "IS_INCLUDED", "b_text": "seisuga", "b_index": 1}]}, {"base_span": [[3191, 3203], [3204, 3212]], "annotations": [{"brat_id": "R6", "a_text": "lähimineviku", "rel_type": "INCLUDES", "b_text": "taieseid", "b_index": 1}]}, {"base_span": [[3290, 3292], [3293, 3309]], "annotations": [{"brat_id": "R11", "a_text": "on", "rel_type": "AFTER", "b_text": "kogu lähiminevik", "b_index": 1}]}, {"base_span": [[3355, 3367], [3368, 3383]], "annotations": [{"brat_id": "R7", "a_text": "lähimineviku", "rel_type": "INCLUDES", "b_text": "kunstiväärtuste", "b_index": 1}]}, {"base_span": [[3498, 3510], [3523, 3530]], "annotations": [{"brat_id": "R4", "a_text": "kuueks kuuks", "rel_type": "SIMULTANEOUS", "b_text": "võtmist", "b_index": 1}]}, {"base_span": [[3853, 3866], [3867, 3882]], "annotations": [{"brat_id": "R10", "a_text": "nüüdisaegsete", "rel_type": "INCLUDES", "b_text": "kunstiväärtuste", "b_index": 1}]}, {"base_span": [[4123, 4131], [4139, 4151]], "annotations": [{"brat_id": "R5", "a_text": "70-ndate", "rel_type": "INCLUDES", "b_text": "seinamaaling", "b_index": 1}]}]}]}