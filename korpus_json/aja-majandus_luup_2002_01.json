{"text": "PÕLEVKIVITÖÖSTUS .\nAustraalia mäetööstuse nestor Sir Arvi Parbo soovitab maavarade majandamisel õppida sealsetest kogemustest .\nMune ei tohiks mingil tingimusel ühte korvi panna ehk anda kogu maavara kasutamine ühe ettevõtte otsustada .\nAustraalia riiklikus ja majanduslikus arengus on maavaradel olnud alati suur osatähtsus .\nRääkida võib kahest arenguperioodist .\nEsimene neist algas 19. sajandi teisel poolel , kui Lõuna-Austraalias 1840. aastatel avastatud vasemaardlad hakkasid pikemat aega rahuldama kümnendikku maailma vasetarvidusest .\nJärgnesid rikkalikud kullaleiud New South Walesis ja Viktoorias , hiljem Queenslandis , Põhjaterritooriumil ja Lääne-Austraalias .\nBroken Hillis New South Walesis avastati ja hakati tootma seatina , hõbedat ja tsinki ning Tasmaanias asutati tolleaegse maailma suurim inglistina kaevandus .\nSelle tagajärjel hakkas rahvaarv sisserändajate arvel kiiresti kasvama , asutati suurel hulgal kaevandustööstusele vajalikku varustust , materjale ja teenuseid pakkuvaid ettevõtteid ning kodanike ja riigi sissetulekud tõusid järsult .\nViiekümne aasta jooksul sai Austraalia maapõuevarade , põllumajandussaaduste ja lambavilla väljaveoga üheks rikkamaks maailma riigiks .\nTeine periood , mis uute maapõuevarade avastamise ja tootmise tagajärjel Austraalia majanduse uuele tõusule viis , algas 1960. aastatel .\nMaailmamajanduse , eriti Saksa ja Jaapani tööstuse kiire areng oli tekitanud tugeva nõudluse mineraalide ja energia järele .\nÄsja avastatud Austraalia rauamaagi , kivisöe , bauksiidi , nikli ja muude mineraalide maardlad sobisid maailma isu leevendamiseks ideaalselt .\nNafta ja maagaasi leiud rahuldasid Austraalia omatarbe , vedeldatud kujul jäi gaasi üle isegi ekspordiks .\nLühikese aja jooksul rajati Austraalias uued ja suured maailmatähtsusega tööstused .\nKuna enamik maavarasid avastati sisemaal , ehitati nende kaevandamiseks mitukümmend uut asulat kogu vajaliku infrastruktuuriga .\nRajati sulatusahjud ja rafineerimistehased ning ehitati eriotstarbega raudteed kaevanduspiirkondadest sadamatesse .\nViimaseid omakorda süvendati ja varustati laevadele sobivate laadimisseadeldistega .\nAustraaliast sai maailma kõige suurem või suuruselt teine-kolmas maavarade eksportija .\nSellest ajast on Austraalia umbes 40% oma välisvaluutast teeninud mineraaltoodete väljaveoga .\nMis lubas ja soodustas sellist arengut ?\nOmanik on riik .\nAustraalias kuuluvad kõik avastatud maapõuevarad osariikidele .\nFöderaalvalitsusel pole maapõuevarade omanikuõigust ( välja arvatud merealuste õli- ja gaasiväljade suhtes ) , kuid valitsuse kontrolli all on kõikide toodete väljavedu Austraaliast .\nKuna siseturg on suurte kaevanduste jaoks liiga väike , otsustab föderaalvalitsus kaevanduste rajamise ning selle , kas ning millistel tingimustel võib tooteid välja vedada .\nSeda võimu aga kasutatakse harva : seni ainult uraani suhtes .\nKuigi riik on Austraalias maapõuevarade omanik , teostavad nende uurimist ja tootmist ainult erafirmad .\nIgas osariigis , ning ka föderaalvalitsuses , on mineraalide ja energia ministeerium .\nSelle peamine ülesanne on soodustada ja vastavate seaduste kohaselt reguleerida maapõuevarade uurimist ning tootmist .\nOsariigid annavad soovijaile maapõuevarade uurimiseks kindlaksmääratud alale teatud ajaks ja teatud tingimustel ainuõiguse .\nTingimuste hulgas on iga-aastane maks , mis oleneb maa-ala suurusest , ja regulaarne aruanne töötulemustest .\nKui uurimise käiguga ollakse rahul , võib riik õigust pikendada .\nTavaliselt antakse uurimisõigusi sooviavalduste järjekorras .\nMõnikord , eriti naftaväljade uurimisel , juhtub , et mitmel firmal on samal ajal huvi sama maa-ala vastu .\nSellisel juhul korraldatakse konkurss : soovijad esitavad tähtajaks kinnises ümbrikus pakkumised , mis kohustavad kindlaks tööprogrammiks .\nEdukas pakkuja on see , kelle programm hinnatakse parimaks .\nKui uurimine on edukas , on maapõuevara leidjal selle tootmiseks esmaõigus .\nVäiksemate leidude puhul toimub see seaduses ette nähtud üldiste reeglite kohaselt .\nSuuremate leidude puhul , kus vajalikud seadmed nõuavad sadade miljonite ja vahel mitme miljardi dollari suurust investeeringut , sõlmitakse kaevandusfirma ja valitsuse vahel eraldi leping vastastikuste kohustuste ja õiguste kohta , mille kinnitab parlament .\nTootja kohustuste hulgas on tänapäeval üksikasjalikult ette nähtud keskkonna taastamise plaani täitmine .\nMõlemal juhul maksavad tootjad olenevalt tootmisõiguse pindalast riigile iga-aastaseid makse , peale selle ka kindlaksmääratud protsendi toodetud mineraalide turuhinnast ( niinimetatud royalty ) .\nVahel pole selge , kas teatud maapõuevara kasutamine on võimalik .\nKüsimusi võib olla tehnoloogia või turustamise osas või on vaja leida partnereid , kes aitaks riski vähendada ja tuua juurde vajalikku kapitali .\nSellisel juhul võidakse tootmisõigus anda tingimuslikult .\nKui suudetakse probleemid lahendada , võib projekt teostuda .\nRiik aga jääb alati maapõuevara omanikuks .\nTootja saab teatud ajaks tootmisõiguse , mida riik võib pikendada , kui on tegevusega rahul .\nTootmisõigust võib riigi loaga selle kestusel müüa või muul viisil edasi anda .\nOmanikuõigust aga ei saa osta ega müüa .\nSellise süsteemi põhimõte on , et maapõuevarad peavad tooma kasu ühiskonnale , ilma et ühiskond kannataks .\nRiik omanikuna kasutab eraettevõtjaid nende riisikol nii riskantseks uurimistegevuseks kui ka järgnevaks tootmiseks .\nNii ei riski riik oma sissetulekutega ega pea investeerima , maapõuevarade uurimise ja tootmisega aga tegelevad nende alade parimad spetsialistid .\nRiik saab otsest sissetulekut uurimis- ja tootmisõiguste maksude , royalty ja tootja tasutava tulumaksu kaudu .\nTootja kasum pärast kõikide maksude ( kaasa arvatud tulumaksu ) ja tootmiskulude katmist on tavaliselt umbes 15% omanike investeeritud kapitalist aastas .\nSee on aga murdosa toodetud mineraalide turuväärtusest .\nSuurem osa väärtusest voolab ühiskonda palkade , varustuse , materjalide ja teenistuste kulude näol .\nPeale otsese sissetuleku saab riik osa ka sellest väärtusest tulumaksude ja muude maksude kaudu .\nMida võiks Austraalialt õppida ?\nAustraalia 160-aastased kogemused on näidanud , et niisugune süsteem on väga edukas .\nPole kahtlust , et mäetööstuseta oleks austraallaste elatustase tunduvalt madalam .\nMaapõuevarade uurimine ning tootmine on samas tugevalt õhutanud ja toetanud muude tööstusharude ning majanduse arengut .\nLoomulikult on Austraalia huvides , et eksporditavad maavarad oleks võimalikult kõrgväärtuslikud : näiteks metallid mitte maakide , vaid rafineeritud metallidena .\nSee on tihti nii kapitali kui ka turustamise võimaluste küsimus ja praktilise lahendusena võidakse samal ajal müüa mitut produkti : näiteks rikastatud maagikontsentraati , sulatusahju matti ja rafineeritud metalli .\nKõrgema väärtusega produktide osatähtsus suureneb tavaliselt aja jooksul .\nErandiks on seni olnud vaid rauamaak ja koksisüsi .\nPaljud uuringud kinnitavad , et ulatusliku terasetööstuse loomine pole Austraalias maailmaturu praegustes oludes õigustatud .\nViimaste aastakümnete jooksul on kaevandamisel osutatud suurt tähelepanu keskkonna eest hoolitsemisele ja selle taastamisele .\nHästi tuntud on nelikümmend aastat kestnud boksiidi kaevandamine Lääne-Austraalia pealinna Perthi lähistel , kus asub maailma suurim alumiiniumoksiidi tootja .\nBoksiit esineb kuni kümne meetri paksuste kihtidena peaaegu maapinnal ja on kaetud ainulaadse metsaga .\nOsa sealsest maardlast asub linna veehoidlate valgalal .\nKaevandusfirma taastab pärast boksiidi eemaldamist pealispinna ja istutab metsa tagasi .\nNiisiis kasutatakse seda maa-ala ainult ajutiselt ja hiljem läheb ta taas ühiskonna käsutusse .\nSelle kaevandusfirma arendatud meetodeid kasutatakse nüüd põllumaa taastamiseks Austraalias .\nEestis pole maapõuevarasid nii rikkalikult kui Austraalias ja mäetööstusel on väiksem osatähtsus .\nSee aga ei tähenda , et olemasolevaid varasid ei peaks energiliselt uurima ja kasutama .\nMajanduskasv on oluline rahva elatustaseme tõstmiseks ja riigi stabiilsuse kindlustamiseks .\nSelleks peab kasutama iga võimalust : soodustama ja õhutama kõiki ühiskonnale vastuvõetavaid tööstusalasid või tegevusi .\nTeadaolevate maapõuevarade hulgas on Eestis eriline koht põlevkivil .\nPõlevkivitööstuse arendamisel on olnud suur osa meie endi teadlastel ja tehnikutel .\nRohkem kui 80 aasta jooksul on Eesti olnud põlevkivist õlitoodete ja elektri tootmisel maailmas esirinnas .\nPõlevkivivarade põhjalik uurimine ja optimaalne kasutamine on Eesti tulevikule väga tähtis .\n", "meta": {"file": "aja-majandus_luup_2002_01"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [380, 385], "annotations": [{"brat_id": "T18"}]}, {"base_span": [386, 411], "annotations": [{"brat_id": "T1"}]}, {"base_span": [436, 450], "annotations": [{"brat_id": "T2"}]}, {"base_span": [451, 460], "annotations": [{"brat_id": "T19"}]}, {"base_span": [785, 795], "annotations": [{"brat_id": "T3"}]}, {"base_span": [796, 803], "annotations": [{"brat_id": "T20"}]}, {"base_span": [1069, 1092], "annotations": [{"brat_id": "T4"}]}, {"base_span": [1093, 1096], "annotations": [{"brat_id": "T21"}]}, {"base_span": [1177, 1186], "annotations": [{"brat_id": "T22"}]}, {"base_span": [1205, 1218], "annotations": [{"brat_id": "T24"}]}, {"base_span": [1320, 1325], "annotations": [{"brat_id": "T23"}]}, {"base_span": [1326, 1340], "annotations": [{"brat_id": "T5"}]}, {"base_span": [1468, 1472], "annotations": [{"brat_id": "T6"}]}, {"base_span": [1473, 1482], "annotations": [{"brat_id": "T25"}]}, {"base_span": [3318, 3329], "annotations": [{"brat_id": "T7"}]}, {"base_span": [3330, 3334], "annotations": [{"brat_id": "T38"}]}, {"base_span": [4294, 4304], "annotations": [{"brat_id": "T8"}]}, {"base_span": [4361, 4369], "annotations": [{"brat_id": "T34"}]}, {"base_span": [4445, 4458], "annotations": [{"brat_id": "T9"}]}, {"base_span": [4459, 4464], "annotations": [{"brat_id": "T37"}]}, {"base_span": [5655, 5660], "annotations": [{"brat_id": "T36"}]}, {"base_span": [5794, 5800], "annotations": [{"brat_id": "T10"}]}, {"base_span": [6104, 6116], "annotations": [{"brat_id": "T11"}]}, {"base_span": [6117, 6126], "annotations": [{"brat_id": "T26"}]}, {"base_span": [6986, 6996], "annotations": [{"brat_id": "T12"}]}, {"base_span": [6997, 7003], "annotations": [{"brat_id": "T27"}]}, {"base_span": [7017, 7046], "annotations": [{"brat_id": "T13"}]}, {"base_span": [7064, 7072], "annotations": [{"brat_id": "T29"}]}, {"base_span": [7079, 7089], "annotations": [{"brat_id": "T30"}]}, {"base_span": [7160, 7178], "annotations": [{"brat_id": "T14"}]}, {"base_span": [7196, 7208], "annotations": [{"brat_id": "T28"}]}, {"base_span": [7691, 7702], "annotations": [{"brat_id": "T31"}]}, {"base_span": [7703, 7707], "annotations": [{"brat_id": "T15"}]}, {"base_span": [7717, 7729], "annotations": [{"brat_id": "T32"}]}, {"base_span": [8302, 8329], "annotations": [{"brat_id": "T16"}]}, {"base_span": [8339, 8344], "annotations": [{"brat_id": "T33"}]}, {"base_span": [8472, 8477], "annotations": [{"brat_id": "T35"}]}, {"base_span": [8478, 8488], "annotations": [{"brat_id": "T17"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[796, 803]], "annotations": [{"brat_id": "T20"}]}, {"base_span": [[8472, 8477]], "annotations": [{"brat_id": "T35"}]}]}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[1093, 1096], [1177, 1186]], "annotations": [{"brat_id": "R4", "a_text": "sai", "rel_type": "has_Argument", "b_text": "rikkamaks", "b_index": 1}]}, {"base_span": [[1205, 1218], [1320, 1325]], "annotations": [{"brat_id": "R7", "a_text": "Teine periood", "rel_type": "is_Argument_of", "b_text": "algas", "b_index": 1}]}, {"base_span": [[7064, 7072], [7079, 7089]], "annotations": [{"brat_id": "R13", "a_text": "osutatud", "rel_type": "has_Argument", "b_text": "tähelepanu", "b_index": 1}]}, {"base_span": [[7691, 7702], [7717, 7729]], "annotations": [{"brat_id": "R16", "a_text": "kasutatakse", "rel_type": "has_Argument", "b_text": "taastamiseks", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[380, 385]], "annotations": [{"brat_id": "T18", "class": "ASPECTUAL", "class_confidence": "high", "duration": "years", "duration_confidence": "neutral", "comment": null}]}, {"base_span": [[451, 460]], "annotations": [{"brat_id": "T19", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[1093, 1096]], "annotations": [{"brat_id": "T21", "class": "ASPECTUAL", "class_confidence": "high", "duration": "years", "duration_confidence": "high", "comment": null}]}, {"base_span": [[1177, 1186]], "annotations": [{"brat_id": "T22", "class": "STATE", "class_confidence": "high", "duration": "years", "duration_confidence": "high", "comment": null}]}, {"base_span": [[1205, 1218]], "annotations": [{"brat_id": "T24", "class": "STATE", "class_confidence": "high", "duration": "years", "duration_confidence": "high", "comment": null}]}, {"base_span": [[1320, 1325]], "annotations": [{"brat_id": "T23", "class": "ASPECTUAL", "class_confidence": "high", "duration": "years", "duration_confidence": "neutral", "comment": null}]}, {"base_span": [[1473, 1482]], "annotations": [{"brat_id": "T25", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[3330, 3334]], "annotations": [{"brat_id": "T38", "class": "STATE", "class_confidence": "high", "duration": "years", "duration_confidence": "neutral", "comment": null}]}, {"base_span": [[4361, 4369]], "annotations": [{"brat_id": "T34", "class": "OCCURRENCE", "class_confidence": "high", "duration": "years", "duration_confidence": "neutral", "comment": null}]}, {"base_span": [[4459, 4464]], "annotations": [{"brat_id": "T37", "class": "STATE", "class_confidence": "high", "duration": "years", "duration_confidence": "neutral", "comment": null}]}, {"base_span": [[5655, 5660]], "annotations": [{"brat_id": "T36", "class": "OCCURRENCE", "class_confidence": "high", "duration": "months", "duration_confidence": "neutral", "comment": null}]}, {"base_span": [[6117, 6126]], "annotations": [{"brat_id": "T26", "class": "OCCURRENCE", "class_confidence": "high", "duration": "centuries", "duration_confidence": "high", "comment": null}]}, {"base_span": [[6997, 7003]], "annotations": [{"brat_id": "T27", "class": "STATE", "class_confidence": "high", "duration": "years", "duration_confidence": "neutral", "comment": null}]}, {"base_span": [[7064, 7072]], "annotations": [{"brat_id": "T29", "class": "I_ACTION", "class_confidence": "high", "duration": "years", "duration_confidence": "high", "comment": null}]}, {"base_span": [[7079, 7089]], "annotations": [{"brat_id": "T30", "class": "STATE", "class_confidence": "high", "duration": "years", "duration_confidence": "high", "comment": null}]}, {"base_span": [[7196, 7208]], "annotations": [{"brat_id": "T28", "class": "OCCURRENCE", "class_confidence": "high", "duration": "years", "duration_confidence": "high", "comment": null}]}, {"base_span": [[7691, 7702]], "annotations": [{"brat_id": "T31", "class": "I_ACTION", "class_confidence": "high", "duration": "years", "duration_confidence": "neutral", "comment": null}]}, {"base_span": [[7717, 7729]], "annotations": [{"brat_id": "T32", "class": "OCCURRENCE", "class_confidence": "high", "duration": "years", "duration_confidence": "neutral", "comment": null}]}, {"base_span": [[8339, 8344]], "annotations": [{"brat_id": "T33", "class": "STATE", "class_confidence": "high", "duration": "years", "duration_confidence": "high", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[386, 411]], "annotations": [{"brat_id": "T1", "tid": "t1", "type": "DATE", "value": "18", "mod": "SECOND_HALF", "anchor_time_id": null, "comment": null}]}, {"base_span": [[436, 450]], "annotations": [{"brat_id": "T2", "tid": "t2", "type": "DATE", "value": "1840", "mod": null, "anchor_time_id": null, "comment": null}]}, {"base_span": [[785, 795]], "annotations": [{"brat_id": "T3", "tid": "t3", "type": "DATE", "value": "PAST_REF", "mod": null, "anchor_time_id": "t2", "comment": null}]}, {"base_span": [[1069, 1092]], "annotations": [{"brat_id": "T4", "tid": "t4", "type": "DURATION", "value": "P50Y", "mod": null, "anchor_time_id": null, "comment": null}]}, {"base_span": [[1326, 1340]], "annotations": [{"brat_id": "T5", "tid": "t5", "type": "DATE", "value": "196", "mod": null, "anchor_time_id": null, "comment": null}]}, {"base_span": [[1468, 1472]], "annotations": [{"brat_id": "T6", "tid": "t6", "type": "DATE", "value": "PAST_REF", "mod": null, "anchor_time_id": "t5", "comment": null}]}, {"base_span": [[3318, 3329]], "annotations": [{"brat_id": "T7", "tid": "t7", "type": "SET", "value": "P1Y", "mod": null, "anchor_time_id": null, "comment": null}]}, {"base_span": [[4294, 4304]], "annotations": [{"brat_id": "T8", "tid": "t9", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[4445, 4458]], "annotations": [{"brat_id": "T9", "tid": "t10", "type": "SET", "value": "P1Y", "mod": null, "anchor_time_id": null, "comment": null}]}, {"base_span": [[5794, 5800]], "annotations": [{"brat_id": "T10", "tid": "t1_1", "type": "SET", "value": "P1Y", "mod": null, "anchor_time_id": null, "comment": null}]}, {"base_span": [[6104, 6116]], "annotations": [{"brat_id": "T11", "tid": "t11", "type": "DURATION", "value": "P160Y", "mod": null, "anchor_time_id": null, "comment": null}]}, {"base_span": [[6986, 6996]], "annotations": [{"brat_id": "T12", "tid": "t13", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[7017, 7046]], "annotations": [{"brat_id": "T13", "tid": "t1_2", "type": "DURATION", "value": "PXXY", "mod": null, "anchor_time_id": null, "comment": null}]}, {"base_span": [[7160, 7178]], "annotations": [{"brat_id": "T14", "tid": "t14", "type": "DURATION", "value": "P40Y", "mod": null, "anchor_time_id": null, "comment": null}]}, {"base_span": [[7703, 7707]], "annotations": [{"brat_id": "T15", "tid": "t15", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[8302, 8329]], "annotations": [{"brat_id": "T16", "tid": "t16", "type": "DURATION", "value": "P80Y", "mod": "MORE_THAN", "anchor_time_id": null, "comment": null}]}, {"base_span": [[8478, 8488]], "annotations": [{"brat_id": "T17", "tid": "t1_4", "type": "DATE", "value": "FUTURE_REF", "mod": null, "anchor_time_id": "t0", "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[380, 385], [386, 411]], "annotations": [{"brat_id": "R1", "a_text": "algas", "rel_type": "IS_INCLUDED", "b_text": "19. sajandi teisel poolel", "b_index": 1}]}, {"base_span": [[436, 450], [451, 460]], "annotations": [{"brat_id": "R2", "a_text": "1840. aastatel", "rel_type": "INCLUDES", "b_text": "avastatud", "b_index": 1}]}, {"base_span": [[785, 795], [796, 803]], "annotations": [{"brat_id": "R3", "a_text": "tolleaegse", "rel_type": "IS_INCLUDED", "b_text": "maailma", "b_index": 1}]}, {"base_span": [[1069, 1092], [1093, 1096]], "annotations": [{"brat_id": "R5", "a_text": "Viiekümne aasta jooksul", "rel_type": "SIMULTANEOUS", "b_text": "sai", "b_index": 1}]}, {"base_span": [[1069, 1092], [1177, 1186]], "annotations": [{"brat_id": "R6", "a_text": "Viiekümne aasta jooksul", "rel_type": "BEFORE", "b_text": "rikkamaks", "b_index": 1}]}, {"base_span": [[1205, 1218], [1326, 1340]], "annotations": [{"brat_id": "R9", "a_text": "Teine periood", "rel_type": "INCLUDES", "b_text": "1960. aastatel", "b_index": 1}]}, {"base_span": [[1320, 1325], [1326, 1340]], "annotations": [{"brat_id": "R8", "a_text": "algas", "rel_type": "IS_INCLUDED", "b_text": "1960. aastatel", "b_index": 1}]}, {"base_span": [[1468, 1472], [1473, 1482]], "annotations": [{"brat_id": "R10", "a_text": "Äsja", "rel_type": "INCLUDES", "b_text": "avastatud", "b_index": 1}]}, {"base_span": [[3318, 3329], [3330, 3334]], "annotations": [{"brat_id": "R23", "a_text": "iga-aastane", "rel_type": "IS_INCLUDED", "b_text": "maks", "b_index": 1}]}, {"base_span": [[4294, 4304], [4361, 4369]], "annotations": [{"brat_id": "R19", "a_text": "tänapäeval", "rel_type": "SIMULTANEOUS", "b_text": "täitmine", "b_index": 1}]}, {"base_span": [[4445, 4458], [4459, 4464]], "annotations": [{"brat_id": "R22", "a_text": "iga-aastaseid", "rel_type": "IS_INCLUDED", "b_text": "makse", "b_index": 1}]}, {"base_span": [[5655, 5660], [5794, 5800]], "annotations": [{"brat_id": "R21", "a_text": "kasum", "rel_type": "SIMULTANEOUS", "b_text": "aastas", "b_index": 1}]}, {"base_span": [[6104, 6116], [6117, 6126]], "annotations": [{"brat_id": "R11", "a_text": "160-aastased", "rel_type": "SIMULTANEOUS", "b_text": "kogemused", "b_index": 1}]}, {"base_span": [[6986, 6996], [6997, 7003]], "annotations": [{"brat_id": "R15", "a_text": "praegustes", "rel_type": "IS_INCLUDED", "b_text": "oludes", "b_index": 1}]}, {"base_span": [[7017, 7046], [7064, 7072]], "annotations": [{"brat_id": "R14", "a_text": "Viimaste aastakümnete jooksul", "rel_type": "SIMULTANEOUS", "b_text": "osutatud", "b_index": 1}]}, {"base_span": [[7160, 7178], [7196, 7208]], "annotations": [{"brat_id": "R12", "a_text": "nelikümmend aastat", "rel_type": "SIMULTANEOUS", "b_text": "kaevandamine", "b_index": 1}]}, {"base_span": [[7691, 7702], [7703, 7707]], "annotations": [{"brat_id": "R17", "a_text": "kasutatakse", "rel_type": "INCLUDES", "b_text": "nüüd", "b_index": 1}]}, {"base_span": [[8302, 8329], [8339, 8344]], "annotations": [{"brat_id": "R18", "a_text": "Rohkem kui 80 aasta jooksul", "rel_type": "SIMULTANEOUS", "b_text": "olnud", "b_index": 1}]}, {"base_span": [[8472, 8477], [8478, 8488]], "annotations": [{"brat_id": "R20", "a_text": "Eesti", "rel_type": "IS_INCLUDED", "b_text": "tulevikule", "b_index": 1}]}]}]}