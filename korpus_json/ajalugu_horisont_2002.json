{"text": "Enamikule eestlastest seondub Ruhnu saareke Liivi lahes vaid üksikute juhuslike teadmistega .\nÜldiselt ollakse kuulnud , et seal elasid varem rootslased , kes sõja jalust emigreerusid Rootsi ja et aeg-ajalt on saare või selle lähiümbrusega seoses olnud tülisid Lätiga .\nKord on vaieldud saare kuuluvuse üle , kord peetud “ kilusõda ” .\nVähesed ajaloohuvilised teavad küllap sedagi , et rootslastest elanikkonnaga saarekest on esmakordselt mainitud 1341. aastal Kuramaa piiskopi Johannese kirjas .\nKeskajal kuuluski Ruhnu Kuramaa piiskopile , 16. sajandi teisest poolest Kuramaa hertsogile .\nPärast Rootsi kuningriigi ja Vene impeeriumi ülemvõimu liideti 1919. aastal saar ruhnlaste soovi kohaselt Eesti Vabariigiga .\nSelle etapi katkestas Teine maailmasõda ning 1944. aastal lahkusid peaaegu kõik Ruhnu elanikud Rootsi .\nToonane lootus peatsest tagasipöördumisest ei täitunud , ning nüüd meenutab seda omanäolist asustusüksust vaid Ruhnlaste Ühendus Rootsis , endiste omanike pärijatele tagastatud maatükid saarel ning kohanimed .\nMilline on aga olnud Ruhnu osa meie kaugemas ajaloos ?\nKivikillud metsateel - kas mitte kiviaja inimeste tööriistad ?\nEesti väikesaarte esiajalugu on seni suhteliselt vähe uuritud .\nErandiks ei ole ka mandrist kõige kaugemal paiknev Ruhnu .\nRuhnu ammusemast minevikust , rootslastest asukate eelsest ajast kõnelesid pikka aega vaid paar juhuslikult välja tulnud leidu .\nArvatavasti pronksiaega ( 1800-500 aastat e.Kr. ) kuulub 20. sajandi algul saare põhjaosast Skaldebackenist leitud poolik kivikirves .\nTeine , ilma täpsema leiukohata juhuleid - tule tegemiseks kasutatud ovaalne tuluskivi - esindab esemetüüpi , milliseid kasutati Läänemere ümbruses aastatel 100-700.\nÜks kivist või rauast kirves on leitud veel ka uue kiriku rajamisel 1912. aastal , kuid see maeti samasse tagasi .\nNende nappide andmete põhjal on muinasaja kohta olnud võimalik teha vaid ettevaatlikke oletusi või hoopiski lasta lennata fantaasial .\n1997. aastal leidis Ajaloo Instituudi arheoloog , magister Ülle Tamla saart külastades kiriku lähedalt liivaselt teelt kivikilde , mis meenutasid mujalt Eestist kogutud kiviaegseid esemeid .\nJärgneval aastal toimunud inspektsioonikäigul lisandus leide veelgi .\nJust nendest kildudest ajendatult korraldas Tartu ülikooli arheoloogia õppetool 1999. aastal Ruhnu ekspeditsiooni .\nPaarkümmend üliõpilast töötasid Ruhnus kaks nädalat , tehes väljakaevamisi ja otsides uusi muistiseid .\nNende tööde tulemusel selgus saare asustusloost nii mõndagi uut .\nRuhnu saare sünd\nVeel kümme aastat tagasi peeti Ruhnut geoloogilises mõttes nooreks saareks .\nOletati , et see vabanes vee alt alles umbes 4000 aasta eest .\nNüüdseks on seisukohad muutunud ja maismaa kujunemist siin võib dateerida juba aega umbes 9600 aastat e.Kr.\nTollal leidis Läänemere nõos paiknenud mandriliustiku sulamisvetest toitunud jääpaisjärv enesele Kesk-Rootsi kohal ühenduse ookeaniga .\nVeetase langes üle paarikümne meetri ja kuivale jäid lisaks suurtele mandrialadele ka mitme saare , sealhulgas Ruhnu kõrgemad alad .\nLigi poolteist tuhat aastat hiljem , Läänemere uue arengufaasi kõrgeima veetaseme ajal , võis saar olla ehk taas üle ujutatud .\nEdaspidi ei ole aga vesi enam kogu saart suutnud katta .\nToimunud on aeglane , kuid pidev maa kerkimine , mis kestab tänini ja suurendab tasapisi jätkuvalt saare pindala .\nUmbes 6000-5000 aastat e.Kr. oli praeguse Ruhnu idaosas kujunenud väike , vaid 3-4 ruutkilomeetri suurune hobuserauakujuline muinassaar .\nKitsas , 50-500 m laiune maismaa-ala piiras 2,5 km laiust laguuni , mida omakorda poolitas veel 1 km pikkune maasäär .\nJust niisuguse saareköksi leidsid eest Ruhnu avastanud inimesed .\nSellele osutab muistsete asustusjälgede paiknemine , mis jälgib selgesti toonast rannajoont .\nMida Ruhnust leiti ?\nLisaks varasemast teada olevale kahele asulakohale õnnestus viimase ekspeditsiooni käigus lokaliseerida veel neli kiviaegset asulakohta .\nLoomulikult on see arv vaid tinglik tähistus inimtegevuse jälgedega kultuurkihi levialale tänapäevasel maastikul .\nTegelikult tähendab see ilmselt sadu , kui mitte tuhandeid väikesi jahilaagrite ja peatuspaikade jäänuseid .\nSaarel elas tõenäoliselt korraga vaid väike grupp inimesi - küllap ainult hülgeküttidest mehed , kes kasutasid võimalust ööbida tuulevarjulises ja ohutumas kohas , saada kohapealt küttepuid ja materjali tööriistade valmistamiseks ning jätta osa varustust uue püügiretke tarbeks maha .\nKüttepuude lõppemisel lähiümbruses ja merepiiri kaugenedes muudeti ka laagripaiga kohta .\nInimestest on maha jäänud peamiselt mitmesuguseid kivikilde .\nValdavalt on need kvartsi , harvem tulekivi või teiste kivimite killud .\nSuurem osa neist on kivist tööriistade tegemisel tekkinud tootmisjäägid , kuid leiti ka üksikuid tööriistu : kaapimiseks ja lõikamiseks kasutatud kõõvitsaid , nuge ja teisi väikesi esemeid .\nKõiki mainitud kivimeid hangiti ilmselt toonaselt mererannalt ja neid , kaasaarvatud kohalikku madalakvaliteedilist tulekivi , on võimalik leida muinas- ja praegusest rannast tänini .\nRuhnu II asulakohalt kaevati välja mitu maapinda süvendatud põhjaga kividest tuleaset .\nTugevasti põlenud ja söene pinnas ning kuumuses murenenud kivid osutavad intensiivsele elutegevusele selles paigas .\nSaadud esemed ja savinõukildude puudumine enamikus leiukohtades osutavad , et inimasustus sai saarel alguse juba meie maa vanimal esiajaloo etapil mesoliitikumis - keraamikaeelsel kiviajal .\nRuhnu II asulakoha tuleasemetelt kogutud söest tehtud radioaktiivse süsiniku meetodil saadud dateeringute järgi leidis see aset umbes 5300 aastat e.Kr.\nTollal muutus mitmel pool Läänemere ümbruses inimeste elatusviis varasemast merelisemaks .\nRannikul sai üheks tähtsamaks jahiloomaks hüljes .\nMandrilt lähtunud hülgeküttimise retkedel avastati mitmeid saari .\nNeile rajati ajutisi jahilaagreid ja peagi kujunes suurematel saartel , nagu Saaremaa ja Ahvenamaa , välja püsiv - aastaringselt kohal elav asustus .\nTõenäoliselt leidsid ka Ruhnu saarekese hülgekütid ning võtsid selle jahilaagri asukohaks .\nRuhnu kaevamistelt leiti viigerhüljeste luid ning nende parimat püügiaega arvesse võttes võib oletada , et saarel elati tõenäoliselt vaid kevadtalvel .\nPeale jahihooaja lõppemist lahkuti , et järgmisel aastal taas naasta .\nAsustuse lähtekohaks võib olla Saaremaa\nRuhnust leitud kiviesemed sarnanevad Mandri-Eesti ranniku ja Lääne-Eesti saarte hilismesoliitilistele Kunda ja varaneoliitilistele Narva kultuuri leidudega .\nSamasse suunda osutab ka kvartsi domineerimisega kivimikasutus .\nViimane välistab näiteks võimaluse , et saare asukad pärineksid Lääne-Läti rannikualalt , mis kuulus küll samuti Kunda-Narva kultuuri areaali , ent väikesi kaape- ja lõiketööriistu tehti seal peaaegu eranditult tulekivist .\nAsustuse päritolu aitavad selgitada eeskätt Ruhnu IV asulakohalt leitud savinõukillud .\nSee asulakoht , või vähemalt osa sellest , kuulub juba järgmisse esiajaloo perioodi - neoliitikumi ( 4900-1800 aastat e.Kr. ) , mille algust Eestis tähistab savinõude kasutuselevõtt .\nRuhnust leitud savinõukillud kuuluvad selle ajajärgu algusesse , esindades keraamikat , mis oli levinud Eestis , Lätis , Leedus , Põhja-Valgevenes ja Loode-Venemaal .\nRea ühiste tunnuste kõrval on neil savinõudel ka mitmeid paikkondlikke erijooni .\nEestis eristub väga ilmekalt omaette rühmana Saare- ja Hiiumaa keraamika .\nJust sellesse rühma kuuluvad ka Ruhnu savinõukillud .\nSeetõttu on alust arvata , et siinse asustuse lähtealaks oli Saaremaa .\nMis tingis selle , et toonased saarlased võtsid ette nii pikki hülgepüügiretki ?\nKas sundis selleks rahvastiku kasvust tekkinud olukord , mille tulemusena vahetus läheduses elutsenud hüljeste populatsioon oli liiga väikeseks kahanenud ?\nVõi peitus põhjus milleski muus ?\nSee küsimus jääb seni veel vastuseta .\nEndiselt on lahtine ka püsiva asustuse tekke aeg .\nTõenäoliselt ei leidnud see aset enne kiviaja lõpuosa , sest nii väiksest maismaalapist ilmselt veel ei piisanud aastaringselt paigal elava kogukonna vajaduste rahuldamiseks .\nArheoloogias on sageli nii , et edukad arheoloogilised uurimistööd ei anna mitte ainult vastuseid , vaid püstitavad ka ridamisi uusi küsimusi .\nLoodetavasti on nüüdseks tehtud vaid avaakord ja Ruhnu esiajaloo uurimine jätkub tulevikus .\nHülgeküttide kauged mereretked\nViimastel aastatel saartelt saadud leiud osutavad , et kiviaegsed hülgeküttimisretked ulatusid vägagi kaugete vahemaade taha avamerele .\nSaaremaalt Ruhnu saarele jõudmiseks tuli läbida enam kui 50 km teekond merel .\nNiisugused pikad mereretked on ilma merekindlate aluste olemasoluta kujutlematud isegi kevadtalvisel jääl .\nJääajajärgsest Euroopa põhjaosast on veesõidukite kasutamisest kaudseid andmeid juba asustuse algetapist , hilispaleoliitikumist ja varamesoliitikumist .\nNii näiteks on Norra rannikuala kiiret asustamist umbes 10 000 aastat e.Kr. seostud just veesõidukite kasutamisega .\nMingi aluse olemasolule osutavad ka Karjala kannaselt ( mõne kilomeetri kauguselt toonase Läänemere arengufaasi Antsülusjärve rannast ) , leitud kalapüügivõrgu jäänused ja rida esemeid - oletatavasti on tegu varustusega , mis pärineb uppunud veesõidukist , mille vanuse võib dateerida aastasse 8500 e.Kr.\nSamalaadse õnnetuse jäljed on leitud ka Eestist Narva linna alalt Siivertsist .\nSeal on luust nooleotsad ja -teravikud , töödeldud põdrasarv ning võrgujäänused ( võrgukivid , männikoorest käba ja männikoore tükid ) uppunud mõne kilomeetri kaugusel mererannast umbes 8.-7. aastatuhande vahetuse paiku e.Kr.\nSellest ajast , kesk- ja hilismesoliitikumist , pärinevad ka seni vanimad Euroopa ruheleiud Hollandist ja Taanist .\nMeile lähim kiviaegne ühepuupaat on leitud Lääne-Lätist Sârnate asulast , kuid see pärineb alles keskneoliitikumist .\nOluline veesõidu ajaloo allikas on kaljukunst .\nMesoliitikumi lõpul alguse saanud Norra kaljukunstis on paadid sageli esinevaks motiiviks ning suuri , lausa kümneid inimesi kandvaid aluseid on kujutatud ka neoliitikumi-aegsetel Äänisjärve ja Valge mere kaljujoonistel Karjalas .\nViimaste hulgas esineb ka merejahti kujutavaid stseene .\nNii Valge mere kui Norra kaljujooniste puhul on oletatud , et kujutatud on nahkpaate .\nSeda arvamust toetavad ka etnograafilised paralleelid ja eksperimentaalarheoloogia , mis osutab muu hulgas nahkaluste merekindlusele .\nKui siia juurde lisada ruhe sobimatus mereretkedeks , siis küllap tuleb nõustuda merearheoloog Vello Mässi oletusega , et ka Eesti ala kiviaja hülgekütid võisid oma jahiretkedel kasutada just nahkpaate .\nVeel hiljuti kohtas Eesti arheoloogiakirjanduses väidet , et Kunda kultuuri inimesed olid “ metsarahvas ” , kes ei osanud elatuda meresaadustest ega olnud suutelised asustama saari .\nSelle seisukoha võib nüüd küll unustada .\nAIVAR KRIISKA ( 1965 ) on arheoloog ja filosoofiadoktor .\n", "meta": {"file": "ajalugu_horisont_2002"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [129, 135], "annotations": [{"brat_id": "T55"}]}, {"base_span": [136, 141], "annotations": [{"brat_id": "T1"}]}, {"base_span": [439, 447], "annotations": [{"brat_id": "T56"}]}, {"base_span": [448, 460], "annotations": [{"brat_id": "T2"}]}, {"base_span": [506, 514], "annotations": [{"brat_id": "T57"}]}, {"base_span": [542, 569], "annotations": [{"brat_id": "T3"}]}, {"base_span": [646, 653], "annotations": [{"brat_id": "T58"}]}, {"base_span": [654, 666], "annotations": [{"brat_id": "T4"}]}, {"base_span": [762, 774], "annotations": [{"brat_id": "T5"}]}, {"base_span": [775, 783], "annotations": [{"brat_id": "T59"}]}, {"base_span": [821, 828], "annotations": [{"brat_id": "T6"}]}, {"base_span": [829, 835], "annotations": [{"brat_id": "T60"}]}, {"base_span": [836, 844], "annotations": [{"brat_id": "T7"}]}, {"base_span": [845, 863], "annotations": [{"brat_id": "T61"}]}, {"base_span": [883, 887], "annotations": [{"brat_id": "T8"}]}, {"base_span": [888, 896], "annotations": [{"brat_id": "T106"}]}, {"base_span": [1413, 1424], "annotations": [{"brat_id": "T62"}]}, {"base_span": [1427, 1432], "annotations": [{"brat_id": "T9"}]}, {"base_span": [1432, 1448], "annotations": [{"brat_id": "T10"}]}, {"base_span": [1458, 1475], "annotations": [{"brat_id": "T11"}]}, {"base_span": [1509, 1515], "annotations": [{"brat_id": "T63"}]}, {"base_span": [1656, 1664], "annotations": [{"brat_id": "T64"}]}, {"base_span": [1684, 1697], "annotations": [{"brat_id": "T12"}]}, {"base_span": [1697, 1701], "annotations": [{"brat_id": "T13"}]}, {"base_span": [1734, 1740], "annotations": [{"brat_id": "T65"}]}, {"base_span": [1770, 1782], "annotations": [{"brat_id": "T14"}]}, {"base_span": [1952, 1964], "annotations": [{"brat_id": "T15"}]}, {"base_span": [1965, 1971], "annotations": [{"brat_id": "T66"}]}, {"base_span": [2143, 2159], "annotations": [{"brat_id": "T16"}]}, {"base_span": [2169, 2188], "annotations": [{"brat_id": "T67"}]}, {"base_span": [2293, 2305], "annotations": [{"brat_id": "T17"}]}, {"base_span": [2312, 2326], "annotations": [{"brat_id": "T68"}]}, {"base_span": [2352, 2360], "annotations": [{"brat_id": "T69"}]}, {"base_span": [2368, 2380], "annotations": [{"brat_id": "T18"}]}, {"base_span": [2521, 2540], "annotations": [{"brat_id": "T19"}]}, {"base_span": [2541, 2546], "annotations": [{"brat_id": "T70"}]}, {"base_span": [2610, 2617], "annotations": [{"brat_id": "T71"}]}, {"base_span": [2632, 2653], "annotations": [{"brat_id": "T20"}]}, {"base_span": [2656, 2664], "annotations": [{"brat_id": "T21"}]}, {"base_span": [2679, 2687], "annotations": [{"brat_id": "T72"}]}, {"base_span": [2699, 2709], "annotations": [{"brat_id": "T73"}]}, {"base_span": [2740, 2763], "annotations": [{"brat_id": "T22"}]}, {"base_span": [2764, 2770], "annotations": [{"brat_id": "T23"}]}, {"base_span": [2771, 2777], "annotations": [{"brat_id": "T74"}]}, {"base_span": [3033, 3067], "annotations": [{"brat_id": "T24"}]}, {"base_span": [3105, 3114], "annotations": [{"brat_id": "T75"}]}, {"base_span": [3161, 3169], "annotations": [{"brat_id": "T25"}]}, {"base_span": [3202, 3209], "annotations": [{"brat_id": "T76"}]}, {"base_span": [3210, 3215], "annotations": [{"brat_id": "T77"}]}, {"base_span": [3339, 3344], "annotations": [{"brat_id": "T26"}]}, {"base_span": [3344, 3361], "annotations": [{"brat_id": "T27"}]}, {"base_span": [3366, 3374], "annotations": [{"brat_id": "T28"}]}, {"base_span": [3375, 3380], "annotations": [{"brat_id": "T80"}]}, {"base_span": [3389, 3398], "annotations": [{"brat_id": "T79"}]}, {"base_span": [3729, 3736], "annotations": [{"brat_id": "T29"}]}, {"base_span": [3737, 3747], "annotations": [{"brat_id": "T78"}]}, {"base_span": [3999, 4011], "annotations": [{"brat_id": "T30"}]}, {"base_span": [4012, 4021], "annotations": [{"brat_id": "T81"}]}, {"base_span": [4990, 5000], "annotations": [{"brat_id": "T31"}]}, {"base_span": [5001, 5008], "annotations": [{"brat_id": "T82"}]}, {"base_span": [5526, 5532], "annotations": [{"brat_id": "T85"}]}, {"base_span": [5542, 5565], "annotations": [{"brat_id": "T32"}]}, {"base_span": [5566, 5572], "annotations": [{"brat_id": "T33"}]}, {"base_span": [5573, 5579], "annotations": [{"brat_id": "T83"}]}, {"base_span": [5890, 5903], "annotations": [{"brat_id": "T34"}]}, {"base_span": [5910, 5914], "annotations": [{"brat_id": "T84"}]}, {"base_span": [6131, 6136], "annotations": [{"brat_id": "T86"}]}, {"base_span": [6155, 6166], "annotations": [{"brat_id": "T35"}]}, {"base_span": [6209, 6225], "annotations": [{"brat_id": "T36"}]}, {"base_span": [6231, 6237], "annotations": [{"brat_id": "T87"}]}, {"base_span": [6901, 6913], "annotations": [{"brat_id": "T88"}]}, {"base_span": [6916, 6921], "annotations": [{"brat_id": "T37"}]}, {"base_span": [6921, 6938], "annotations": [{"brat_id": "T38"}]}, {"base_span": [7028, 7036], "annotations": [{"brat_id": "T89"}]}, {"base_span": [7037, 7061], "annotations": [{"brat_id": "T39"}]}, {"base_span": [7471, 7479], "annotations": [{"brat_id": "T40"}]}, {"base_span": [7480, 7489], "annotations": [{"brat_id": "T90"}]}, {"base_span": [7923, 7936], "annotations": [{"brat_id": "T41"}]}, {"base_span": [7944, 7949], "annotations": [{"brat_id": "T91"}]}, {"base_span": [8146, 8154], "annotations": [{"brat_id": "T42"}]}, {"base_span": [8155, 8161], "annotations": [{"brat_id": "T94"}]}, {"base_span": [8167, 8175], "annotations": [{"brat_id": "T95"}]}, {"base_span": [8195, 8203], "annotations": [{"brat_id": "T93"}]}, {"base_span": [8204, 8210], "annotations": [{"brat_id": "T92"}]}, {"base_span": [8211, 8220], "annotations": [{"brat_id": "T43"}]}, {"base_span": [8254, 8272], "annotations": [{"brat_id": "T44"}]}, {"base_span": [8282, 8288], "annotations": [{"brat_id": "T96"}]}, {"base_span": [8557, 8570], "annotations": [{"brat_id": "T45"}]}, {"base_span": [8571, 8575], "annotations": [{"brat_id": "T97"}]}, {"base_span": [8771, 8781], "annotations": [{"brat_id": "T98"}]}, {"base_span": [8782, 8807], "annotations": [{"brat_id": "T46"}]}, {"base_span": [8931, 8938], "annotations": [{"brat_id": "T47"}]}, {"base_span": [8949, 8960], "annotations": [{"brat_id": "T102"}]}, {"base_span": [9091, 9103], "annotations": [{"brat_id": "T105"}]}, {"base_span": [9134, 9153], "annotations": [{"brat_id": "T48"}]}, {"base_span": [9369, 9376], "annotations": [{"brat_id": "T99"}]}, {"base_span": [9414, 9423], "annotations": [{"brat_id": "T49"}]}, {"base_span": [9423, 9459], "annotations": [{"brat_id": "T50"}]}, {"base_span": [9521, 9525], "annotations": [{"brat_id": "T51"}]}, {"base_span": [9542, 9551], "annotations": [{"brat_id": "T103"}]}, {"base_span": [10461, 10468], "annotations": [{"brat_id": "T52"}]}, {"base_span": [10469, 10475], "annotations": [{"brat_id": "T100"}]}, {"base_span": [10660, 10664], "annotations": [{"brat_id": "T53"}]}, {"base_span": [10670, 10678], "annotations": [{"brat_id": "T104"}]}, {"base_span": [10681, 10694], "annotations": [{"brat_id": "T101"}]}, {"base_span": [10697, 10701], "annotations": [{"brat_id": "T54"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[3375, 3380]], "annotations": [{"brat_id": "T80"}]}, {"base_span": [[4012, 4021]], "annotations": [{"brat_id": "T81"}]}, {"base_span": [[5001, 5008]], "annotations": [{"brat_id": "T82"}]}, {"base_span": [[7480, 7489]], "annotations": [{"brat_id": "T90"}]}, {"base_span": [[8571, 8575]], "annotations": [{"brat_id": "T97"}]}, {"base_span": [[9091, 9103]], "annotations": [{"brat_id": "T105"}]}, {"base_span": [[9542, 9551]], "annotations": [{"brat_id": "T103"}]}, {"base_span": [[10681, 10694]], "annotations": [{"brat_id": "T101"}]}]}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[3202, 3209], [3210, 3215]], "annotations": [{"brat_id": "R24", "a_text": "suutnud", "rel_type": "has_Argument", "b_text": "katta", "b_index": 1}]}, {"base_span": [[8155, 8161], [8167, 8175]], "annotations": [{"brat_id": "R45", "a_text": "tehtud", "rel_type": "has_Argument", "b_text": "avaakord", "b_index": 1}]}, {"base_span": [[8195, 8203], [8204, 8210]], "annotations": [{"brat_id": "R43", "a_text": "uurimine", "rel_type": "is_Argument_of", "b_text": "jätkub", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[129, 135]], "annotations": [{"brat_id": "T55", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[439, 447]], "annotations": [{"brat_id": "T56", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[506, 514]], "annotations": [{"brat_id": "T57", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[646, 653]], "annotations": [{"brat_id": "T58", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[775, 783]], "annotations": [{"brat_id": "T59", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[829, 835]], "annotations": [{"brat_id": "T60", "class": "STATE", "class_confidence": "high", "duration": "months", "duration_confidence": "neutral", "comment": null}]}, {"base_span": [[845, 863]], "annotations": [{"brat_id": "T61", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[888, 896]], "annotations": [{"brat_id": "T106", "class": "OCCURRENCE", "class_confidence": "high", "duration": "years", "duration_confidence": "high", "comment": null}]}, {"base_span": [[1413, 1424]], "annotations": [{"brat_id": "T62", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[1509, 1515]], "annotations": [{"brat_id": "T63", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[1656, 1664]], "annotations": [{"brat_id": "T64", "class": "OCCURRENCE", "class_confidence": "high", "duration": "centuries", "duration_confidence": "high", "comment": null}]}, {"base_span": [[1734, 1740]], "annotations": [{"brat_id": "T65", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[1965, 1971]], "annotations": [{"brat_id": "T66", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[2169, 2188]], "annotations": [{"brat_id": "T67", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[2312, 2326]], "annotations": [{"brat_id": "T68", "class": "OCCURRENCE", "class_confidence": "high", "duration": "weeks", "duration_confidence": "high", "comment": null}]}, {"base_span": [[2352, 2360]], "annotations": [{"brat_id": "T69", "class": "OCCURRENCE", "class_confidence": "high", "duration": "weeks", "duration_confidence": "high", "comment": null}]}, {"base_span": [[2541, 2546]], "annotations": [{"brat_id": "T70", "class": "OCCURRENCE", "class_confidence": "high", "duration": "years", "duration_confidence": "neutral", "comment": null}]}, {"base_span": [[2610, 2617]], "annotations": [{"brat_id": "T71", "class": "OCCURRENCE", "class_confidence": "high", "duration": "seconds", "duration_confidence": "low", "comment": null}]}, {"base_span": [[2679, 2687]], "annotations": [{"brat_id": "T72", "class": "OCCURRENCE", "class_confidence": "high", "duration": "years", "duration_confidence": "neutral", "comment": null}]}, {"base_span": [[2699, 2709]], "annotations": [{"brat_id": "T73", "class": "OCCURRENCE", "class_confidence": "high", "duration": "days", "duration_confidence": "low", "comment": null}]}, {"base_span": [[2771, 2777]], "annotations": [{"brat_id": "T74", "class": "OCCURRENCE", "class_confidence": "high", "duration": "instant", "duration_confidence": "high", "comment": null}]}, {"base_span": [[3105, 3114]], "annotations": [{"brat_id": "T75", "class": "STATE", "class_confidence": "high", "duration": "forever", "duration_confidence": "neutral", "comment": null}]}, {"base_span": [[3202, 3209]], "annotations": [{"brat_id": "T76", "class": "I_STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[3210, 3215]], "annotations": [{"brat_id": "T77", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[3389, 3398]], "annotations": [{"brat_id": "T79", "class": "OCCURRENCE", "class_confidence": "high", "duration": "centuries", "duration_confidence": "neutral", "comment": null}]}, {"base_span": [[3737, 3747]], "annotations": [{"brat_id": "T78", "class": "STATE", "class_confidence": "high", "duration": "centuries", "duration_confidence": "neutral", "comment": null}]}, {"base_span": [[5526, 5532]], "annotations": [{"brat_id": "T85", "class": "OCCURRENCE", "class_confidence": "high", "duration": "weeks", "duration_confidence": "low", "comment": null}]}, {"base_span": [[5573, 5579]], "annotations": [{"brat_id": "T83", "class": "OCCURRENCE", "class_confidence": "high", "duration": "years", "duration_confidence": "neutral", "comment": null}]}, {"base_span": [[5910, 5914]], "annotations": [{"brat_id": "T84", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[6131, 6136]], "annotations": [{"brat_id": "T86", "class": "STATE", "class_confidence": "high", "duration": "months", "duration_confidence": "high", "comment": null}]}, {"base_span": [[6231, 6237]], "annotations": [{"brat_id": "T87", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[6901, 6913]], "annotations": [{"brat_id": "T88", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[7028, 7036]], "annotations": [{"brat_id": "T89", "class": "STATE", "class_confidence": "high", "duration": "years", "duration_confidence": "neutral", "comment": null}]}, {"base_span": [[7944, 7949]], "annotations": [{"brat_id": "T91", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[8155, 8161]], "annotations": [{"brat_id": "T94", "class": "I_ACTION", "class_confidence": "high", "duration": "years", "duration_confidence": "neutral", "comment": null}]}, {"base_span": [[8167, 8175]], "annotations": [{"brat_id": "T95", "class": "OCCURRENCE", "class_confidence": "high", "duration": "years", "duration_confidence": "neutral", "comment": null}]}, {"base_span": [[8195, 8203]], "annotations": [{"brat_id": "T93", "class": "OCCURRENCE", "class_confidence": "high", "duration": "years", "duration_confidence": "neutral", "comment": null}]}, {"base_span": [[8204, 8210]], "annotations": [{"brat_id": "T92", "class": "ASPECTUAL", "class_confidence": "high", "duration": "years", "duration_confidence": "neutral", "comment": null}]}, {"base_span": [[8282, 8288]], "annotations": [{"brat_id": "T96", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[8771, 8781]], "annotations": [{"brat_id": "T98", "class": "OCCURRENCE", "class_confidence": "high", "duration": "years", "duration_confidence": "neutral", "comment": null}]}, {"base_span": [[8949, 8960]], "annotations": [{"brat_id": "T102", "class": "STATE", "class_confidence": "high", "duration": "centuries", "duration_confidence": "neutral", "comment": null}]}, {"base_span": [[9369, 9376]], "annotations": [{"brat_id": "T99", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[10469, 10475]], "annotations": [{"brat_id": "T100", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[10670, 10678]], "annotations": [{"brat_id": "T104", "class": "OCCURRENCE", "class_confidence": "high", "duration": "instant", "duration_confidence": "neutral", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[136, 141]], "annotations": [{"brat_id": "T1", "tid": "t1_1", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[448, 460]], "annotations": [{"brat_id": "T2", "tid": "t1", "type": "DATE", "value": "1341", "mod": null, "anchor_time_id": null, "comment": null}]}, {"base_span": [[542, 569]], "annotations": [{"brat_id": "T3", "tid": "t2", "type": "DATE", "value": "15", "mod": "SECOND_HALF", "anchor_time_id": null, "comment": null}]}, {"base_span": [[654, 666]], "annotations": [{"brat_id": "T4", "tid": "t3", "type": "DATE", "value": "1919", "mod": null, "anchor_time_id": null, "comment": null}]}, {"base_span": [[762, 774]], "annotations": [{"brat_id": "T5", "tid": "t4", "type": "DATE", "value": "1944", "mod": null, "anchor_time_id": null, "comment": null}]}, {"base_span": [[821, 828]], "annotations": [{"brat_id": "T6", "tid": "t5", "type": "DATE", "value": "PAST_REF", "mod": null, "anchor_time_id": "t0", "comment": "saab ka täpsemalt"}]}, {"base_span": [[836, 844]], "annotations": [{"brat_id": "T7", "tid": "t1_35", "type": "DATE", "value": "FUTURE_REF", "mod": null, "anchor_time_id": "t5", "comment": "vaieldav, võib mõista ka kestusena ..."}]}, {"base_span": [[883, 887]], "annotations": [{"brat_id": "T8", "tid": "t6", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[1427, 1432]], "annotations": [{"brat_id": "T9", "tid": "t1_3", "type": "DATE", "value": "BC1800", "mod": null, "anchor_time_id": null, "comment": null}]}, {"base_span": [[1432, 1448]], "annotations": [{"brat_id": "T10", "tid": "t1_4", "type": "DATE", "value": "BC500", "mod": null, "anchor_time_id": null, "comment": null}]}, {"base_span": [[1458, 1475]], "annotations": [{"brat_id": "T11", "tid": "t8", "type": "DATE", "value": "19", "mod": "START", "anchor_time_id": null, "comment": null}]}, {"base_span": [[1684, 1697]], "annotations": [{"brat_id": "T12", "tid": "t1_6", "type": "DATE", "value": "0100", "mod": null, "anchor_time_id": null, "comment": null}]}, {"base_span": [[1697, 1701]], "annotations": [{"brat_id": "T13", "tid": "t1_7", "type": "DATE", "value": "0700", "mod": null, "anchor_time_id": null, "comment": null}]}, {"base_span": [[1770, 1782]], "annotations": [{"brat_id": "T14", "tid": "t10", "type": "DATE", "value": "1912", "mod": null, "anchor_time_id": null, "comment": null}]}, {"base_span": [[1952, 1964]], "annotations": [{"brat_id": "T15", "tid": "t11", "type": "DATE", "value": "1997", "mod": null, "anchor_time_id": null, "comment": null}]}, {"base_span": [[2143, 2159]], "annotations": [{"brat_id": "T16", "tid": "t12", "type": "DATE", "value": "1998", "mod": null, "anchor_time_id": "t11", "comment": null}]}, {"base_span": [[2293, 2305]], "annotations": [{"brat_id": "T17", "tid": "t13", "type": "DATE", "value": "1999", "mod": null, "anchor_time_id": null, "comment": null}]}, {"base_span": [[2368, 2380]], "annotations": [{"brat_id": "T18", "tid": "t14", "type": "DURATION", "value": "P2W", "mod": null, "anchor_time_id": null, "comment": null}]}, {"base_span": [[2521, 2540]], "annotations": [{"brat_id": "T19", "tid": "t15", "type": "DATE", "value": "1992", "mod": null, "anchor_time_id": "t0", "comment": null}]}, {"base_span": [[2632, 2653]], "annotations": [{"brat_id": "T20", "tid": "t16", "type": "DATE", "value": "BC2000", "mod": "APPROX", "anchor_time_id": null, "comment": "ümardatud"}]}, {"base_span": [[2656, 2664]], "annotations": [{"brat_id": "T21", "tid": "t17", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[2740, 2763]], "annotations": [{"brat_id": "T22", "tid": "t18", "type": "DATE", "value": "BC9600", "mod": "APPROX", "anchor_time_id": null, "comment": null}]}, {"base_span": [[2764, 2770]], "annotations": [{"brat_id": "T23", "tid": "t1_8", "type": "DATE", "value": "BC9600", "mod": "APPROX", "anchor_time_id": "t18", "comment": null}]}, {"base_span": [[3033, 3067]], "annotations": [{"brat_id": "T24", "tid": "t19", "type": "DATE", "value": "BC8100", "mod": "APPROX", "anchor_time_id": "t1_8", "comment": null}]}, {"base_span": [[3161, 3169]], "annotations": [{"brat_id": "T25", "tid": "t1_36", "type": "DATE", "value": "FUTURE_REF", "mod": null, "anchor_time_id": "t19", "comment": "vaieldav, saab t6lgendada ka kestusena"}]}, {"base_span": [[3339, 3344]], "annotations": [{"brat_id": "T26", "tid": "t1_10", "type": "DATE", "value": "BC6000", "mod": "APPROX", "anchor_time_id": null, "comment": null}]}, {"base_span": [[3344, 3361]], "annotations": [{"brat_id": "T27", "tid": "t1_11", "type": "DATE", "value": "BC5000", "mod": "APPROX", "anchor_time_id": null, "comment": null}]}, {"base_span": [[3366, 3374]], "annotations": [{"brat_id": "T28", "tid": "t21", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[3729, 3736]], "annotations": [{"brat_id": "T29", "tid": "t22", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[3999, 4011]], "annotations": [{"brat_id": "T30", "tid": "t1_12", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[4990, 5000]], "annotations": [{"brat_id": "T31", "tid": "t23", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[5542, 5565]], "annotations": [{"brat_id": "T32", "tid": "t24", "type": "DATE", "value": "BC5300", "mod": "APPROX", "anchor_time_id": null, "comment": null}]}, {"base_span": [[5566, 5572]], "annotations": [{"brat_id": "T33", "tid": "t1_13", "type": "DATE", "value": "BC5300", "mod": "APPROX", "anchor_time_id": null, "comment": null}]}, {"base_span": [[5890, 5903]], "annotations": [{"brat_id": "T34", "tid": "t25", "type": "SET", "value": "P1Y", "mod": null, "anchor_time_id": null, "comment": null}]}, {"base_span": [[6155, 6166]], "annotations": [{"brat_id": "T35", "tid": "t26", "type": "DATE", "value": "XXXX-SP", "mod": null, "anchor_time_id": null, "comment": null}]}, {"base_span": [[6209, 6225]], "annotations": [{"brat_id": "T36", "tid": "t27", "type": "DATE", "value": "XXXX", "mod": null, "anchor_time_id": null, "comment": "pigem sündmuse külge ankurdus"}]}, {"base_span": [[6916, 6921]], "annotations": [{"brat_id": "T37", "tid": "t1_15", "type": "DATE", "value": "BC4900", "mod": null, "anchor_time_id": null, "comment": null}]}, {"base_span": [[6921, 6938]], "annotations": [{"brat_id": "T38", "tid": "t28", "type": "DATE", "value": "BC1800", "mod": null, "anchor_time_id": null, "comment": null}]}, {"base_span": [[7037, 7061]], "annotations": [{"brat_id": "T39", "tid": "t1_17", "type": "DURATION", "value": "PXXXXY", "mod": "START", "anchor_time_id": "t1_16", "comment": null}]}, {"base_span": [[7471, 7479]], "annotations": [{"brat_id": "T40", "tid": "t29", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[7923, 7936]], "annotations": [{"brat_id": "T41", "tid": "t30", "type": "SET", "value": "P1Y", "mod": null, "anchor_time_id": null, "comment": null}]}, {"base_span": [[8146, 8154]], "annotations": [{"brat_id": "T42", "tid": "t31", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[8211, 8220]], "annotations": [{"brat_id": "T43", "tid": "t32", "type": "DATE", "value": "FUTURE_REF", "mod": null, "anchor_time_id": "t0", "comment": null}]}, {"base_span": [[8254, 8272]], "annotations": [{"brat_id": "T44", "tid": "t33", "type": "DURATION", "value": "PXY", "mod": null, "anchor_time_id": null, "comment": null}]}, {"base_span": [[8557, 8570]], "annotations": [{"brat_id": "T45", "tid": "t35", "type": "DATE", "value": "XXXX-SP", "mod": null, "anchor_time_id": null, "comment": null}]}, {"base_span": [[8782, 8807]], "annotations": [{"brat_id": "T46", "tid": "t36", "type": "DATE", "value": "BC10000", "mod": "APPROX", "anchor_time_id": null, "comment": null}]}, {"base_span": [[8931, 8938]], "annotations": [{"brat_id": "T47", "tid": "t37", "type": "DATE", "value": "BC10000", "mod": null, "anchor_time_id": "t36", "comment": null}]}, {"base_span": [[9134, 9153]], "annotations": [{"brat_id": "T48", "tid": "t1_18", "type": "DATE", "value": "BC8500", "mod": null, "anchor_time_id": null, "comment": null}]}, {"base_span": [[9414, 9423]], "annotations": [{"brat_id": "T49", "tid": "t1_20", "type": "DATE", "value": "BC8", "mod": "APPROX", "anchor_time_id": null, "comment": null}]}, {"base_span": [[9423, 9459]], "annotations": [{"brat_id": "T50", "tid": "t1_21", "type": "DATE", "value": "BC7", "mod": "APPROX", "anchor_time_id": null, "comment": null}]}, {"base_span": [[9521, 9525]], "annotations": [{"brat_id": "T51", "tid": "t1_22", "type": "DATE", "value": "PRESENT_REF", "mod": "ON_OR_BEFORE", "anchor_time_id": "t0", "comment": null}]}, {"base_span": [[10461, 10468]], "annotations": [{"brat_id": "T52", "tid": "t38", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[10660, 10664]], "annotations": [{"brat_id": "T53", "tid": "t39", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[10697, 10701]], "annotations": [{"brat_id": "T54", "tid": "t40", "type": "DATE", "value": "1965", "mod": null, "anchor_time_id": null, "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[129, 135], [136, 141]], "annotations": [{"brat_id": "R1", "a_text": "elasid", "rel_type": "SIMULTANEOUS", "b_text": "varem", "b_index": 1}]}, {"base_span": [[439, 447], [448, 460]], "annotations": [{"brat_id": "R2", "a_text": "mainitud", "rel_type": "IS_INCLUDED", "b_text": "1341. aastal", "b_index": 1}]}, {"base_span": [[506, 514], [542, 569]], "annotations": [{"brat_id": "R3", "a_text": "kuuluski", "rel_type": "INCLUDES", "b_text": "16. sajandi teisest poolest", "b_index": 1}]}, {"base_span": [[646, 653], [654, 666]], "annotations": [{"brat_id": "R4", "a_text": "liideti", "rel_type": "IS_INCLUDED", "b_text": "1919. aastal", "b_index": 1}]}, {"base_span": [[762, 774], [775, 783]], "annotations": [{"brat_id": "R5", "a_text": "1944. aastal", "rel_type": "INCLUDES", "b_text": "lahkusid", "b_index": 1}]}, {"base_span": [[821, 828], [829, 835]], "annotations": [{"brat_id": "R7", "a_text": "Toonane", "rel_type": "SIMULTANEOUS", "b_text": "lootus", "b_index": 1}]}, {"base_span": [[836, 844], [845, 863]], "annotations": [{"brat_id": "R6", "a_text": "peatsest", "rel_type": "INCLUDES", "b_text": "tagasipöördumisest", "b_index": 1}]}, {"base_span": [[883, 887], [888, 896]], "annotations": [{"brat_id": "R58", "a_text": "nüüd", "rel_type": "IS_INCLUDED", "b_text": "meenutab", "b_index": 1}]}, {"base_span": [[1413, 1424], [1427, 1432]], "annotations": [{"brat_id": "R8", "a_text": "pronksiaega", "rel_type": "INCLUDES", "b_text": "1800-", "b_index": 1}]}, {"base_span": [[1413, 1424], [1432, 1448]], "annotations": [{"brat_id": "R9", "a_text": "pronksiaega", "rel_type": "INCLUDES", "b_text": "500 aastat e.Kr.", "b_index": 1}]}, {"base_span": [[1458, 1475], [1509, 1515]], "annotations": [{"brat_id": "R10", "a_text": "20. sajandi algul", "rel_type": "INCLUDES", "b_text": "leitud", "b_index": 1}]}, {"base_span": [[1656, 1664], [1684, 1697]], "annotations": [{"brat_id": "R11", "a_text": "kasutati", "rel_type": "INCLUDES", "b_text": "aastatel 100-", "b_index": 1}]}, {"base_span": [[1656, 1664], [1697, 1701]], "annotations": [{"brat_id": "R12", "a_text": "kasutati", "rel_type": "INCLUDES", "b_text": "700.", "b_index": 1}]}, {"base_span": [[1734, 1740], [1770, 1782]], "annotations": [{"brat_id": "R13", "a_text": "leitud", "rel_type": "IS_INCLUDED", "b_text": "1912. aastal", "b_index": 1}]}, {"base_span": [[1952, 1964], [1965, 1971]], "annotations": [{"brat_id": "R14", "a_text": "1997. aastal", "rel_type": "INCLUDES", "b_text": "leidis", "b_index": 1}]}, {"base_span": [[2143, 2159], [2169, 2188]], "annotations": [{"brat_id": "R15", "a_text": "Järgneval aastal", "rel_type": "INCLUDES", "b_text": "inspektsioonikäigul", "b_index": 1}]}, {"base_span": [[2293, 2305], [2312, 2326]], "annotations": [{"brat_id": "R16", "a_text": "1999. aastal", "rel_type": "INCLUDES", "b_text": "ekspeditsiooni", "b_index": 1}]}, {"base_span": [[2352, 2360], [2368, 2380]], "annotations": [{"brat_id": "R17", "a_text": "töötasid", "rel_type": "SIMULTANEOUS", "b_text": "kaks nädalat", "b_index": 1}]}, {"base_span": [[2521, 2540], [2541, 2546]], "annotations": [{"brat_id": "R18", "a_text": "kümme aastat tagasi", "rel_type": "IS_INCLUDED", "b_text": "peeti", "b_index": 1}]}, {"base_span": [[2610, 2617], [2632, 2653]], "annotations": [{"brat_id": "R19", "a_text": "vabanes", "rel_type": "IS_INCLUDED", "b_text": "umbes 4000 aasta eest", "b_index": 1}]}, {"base_span": [[2656, 2664], [2679, 2687]], "annotations": [{"brat_id": "R20", "a_text": "Nüüdseks", "rel_type": "AFTER", "b_text": "muutunud", "b_index": 1}]}, {"base_span": [[2699, 2709], [2740, 2763]], "annotations": [{"brat_id": "R21", "a_text": "kujunemist", "rel_type": "IS_INCLUDED", "b_text": "umbes 9600 aastat e.Kr.", "b_index": 1}]}, {"base_span": [[2764, 2770], [2771, 2777]], "annotations": [{"brat_id": "R22", "a_text": "Tollal", "rel_type": "INCLUDES", "b_text": "leidis", "b_index": 1}]}, {"base_span": [[3033, 3067], [3105, 3114]], "annotations": [{"brat_id": "R23", "a_text": "Ligi poolteist tuhat aastat hiljem", "rel_type": "IS_INCLUDED", "b_text": "veetaseme", "b_index": 1}]}, {"base_span": [[3161, 3169], [3202, 3209]], "annotations": [{"brat_id": "R25", "a_text": "Edaspidi", "rel_type": "SIMULTANEOUS", "b_text": "suutnud", "b_index": 1}]}, {"base_span": [[3161, 3169], [3210, 3215]], "annotations": [{"brat_id": "R26", "a_text": "Edaspidi", "rel_type": "INCLUDES", "b_text": "katta", "b_index": 1}]}, {"base_span": [[3339, 3344], [3389, 3398]], "annotations": [{"brat_id": "R28", "a_text": "6000-", "rel_type": "AFTER", "b_text": "kujunenud", "b_index": 1}]}, {"base_span": [[3344, 3361], [3389, 3398]], "annotations": [{"brat_id": "R29", "a_text": "5000 aastat e.Kr.", "rel_type": "AFTER", "b_text": "kujunenud", "b_index": 1}]}, {"base_span": [[3366, 3374], [3375, 3380]], "annotations": [{"brat_id": "R30", "a_text": "praeguse", "rel_type": "IS_INCLUDED", "b_text": "Ruhnu", "b_index": 1}]}, {"base_span": [[3729, 3736], [3737, 3747]], "annotations": [{"brat_id": "R27", "a_text": "toonast", "rel_type": "SIMULTANEOUS", "b_text": "rannajoont", "b_index": 1}]}, {"base_span": [[3999, 4011], [4012, 4021]], "annotations": [{"brat_id": "R31", "a_text": "tänapäevasel", "rel_type": "IS_INCLUDED", "b_text": "maastikul", "b_index": 1}]}, {"base_span": [[4990, 5000], [5001, 5008]], "annotations": [{"brat_id": "R32", "a_text": "praegusest", "rel_type": "IS_INCLUDED", "b_text": "rannast", "b_index": 1}]}, {"base_span": [[5526, 5532], [5542, 5565]], "annotations": [{"brat_id": "R35", "a_text": "leidis", "rel_type": "IS_INCLUDED", "b_text": "umbes 5300 aastat e.Kr.", "b_index": 1}]}, {"base_span": [[5566, 5572], [5573, 5579]], "annotations": [{"brat_id": "R33", "a_text": "Tollal", "rel_type": "IS_INCLUDED", "b_text": "muutus", "b_index": 1}]}, {"base_span": [[5890, 5903], [5910, 5914]], "annotations": [{"brat_id": "R34", "a_text": "aastaringselt", "rel_type": "IS_INCLUDED", "b_text": "elav", "b_index": 1}]}, {"base_span": [[6131, 6136], [6155, 6166]], "annotations": [{"brat_id": "R36", "a_text": "elati", "rel_type": "SIMULTANEOUS", "b_text": "kevadtalvel", "b_index": 1}]}, {"base_span": [[6209, 6225], [6231, 6237]], "annotations": [{"brat_id": "R37", "a_text": "järgmisel aastal", "rel_type": "INCLUDES", "b_text": "naasta", "b_index": 1}]}, {"base_span": [[6901, 6913], [6916, 6921]], "annotations": [{"brat_id": "R38", "a_text": "neoliitikumi", "rel_type": "INCLUDES", "b_text": "4900-", "b_index": 1}]}, {"base_span": [[6901, 6913], [6921, 6938]], "annotations": [{"brat_id": "R39", "a_text": "neoliitikumi", "rel_type": "INCLUDES", "b_text": "1800 aastat e.Kr.", "b_index": 1}]}, {"base_span": [[7028, 7036], [7037, 7061]], "annotations": [{"brat_id": "R40", "a_text": "kuuluvad", "rel_type": "SIMULTANEOUS", "b_text": "selle ajajärgu algusesse", "b_index": 1}]}, {"base_span": [[7471, 7479], [7480, 7489]], "annotations": [{"brat_id": "R41", "a_text": "toonased", "rel_type": "SIMULTANEOUS", "b_text": "saarlased", "b_index": 1}]}, {"base_span": [[7923, 7936], [7944, 7949]], "annotations": [{"brat_id": "R42", "a_text": "aastaringselt", "rel_type": "IS_INCLUDED", "b_text": "elava", "b_index": 1}]}, {"base_span": [[8146, 8154], [8155, 8161]], "annotations": [{"brat_id": "R46", "a_text": "nüüdseks", "rel_type": "AFTER", "b_text": "tehtud", "b_index": 1}]}, {"base_span": [[8204, 8210], [8211, 8220]], "annotations": [{"brat_id": "R44", "a_text": "jätkub", "rel_type": "IS_INCLUDED", "b_text": "tulevikus", "b_index": 1}]}, {"base_span": [[8254, 8272], [8282, 8288]], "annotations": [{"brat_id": "R47", "a_text": "Viimastel aastatel", "rel_type": "INCLUDES", "b_text": "saadud", "b_index": 1}]}, {"base_span": [[8557, 8570], [8571, 8575]], "annotations": [{"brat_id": "R48", "a_text": "kevadtalvisel", "rel_type": "SIMULTANEOUS", "b_text": "jääl", "b_index": 1}]}, {"base_span": [[8771, 8781], [8782, 8807]], "annotations": [{"brat_id": "R49", "a_text": "asustamist", "rel_type": "INCLUDES", "b_text": "umbes 10 000 aastat e.Kr.", "b_index": 1}]}, {"base_span": [[8931, 8938], [8949, 8960]], "annotations": [{"brat_id": "R54", "a_text": "toonase", "rel_type": "IS_INCLUDED", "b_text": "arengufaasi", "b_index": 1}]}, {"base_span": [[9091, 9103], [9134, 9153]], "annotations": [{"brat_id": "R57", "a_text": "veesõidukist", "rel_type": "SIMULTANEOUS", "b_text": "aastasse 8500 e.Kr.", "b_index": 1}]}, {"base_span": [[9369, 9376], [9414, 9423]], "annotations": [{"brat_id": "R52", "a_text": "uppunud", "rel_type": "IS_INCLUDED", "b_text": "umbes 8.-", "b_index": 1}]}, {"base_span": [[9369, 9376], [9423, 9459]], "annotations": [{"brat_id": "R53", "a_text": "uppunud", "rel_type": "IS_INCLUDED", "b_text": "7. aastatuhande vahetuse paiku e.Kr.", "b_index": 1}]}, {"base_span": [[9521, 9525], [9542, 9551]], "annotations": [{"brat_id": "R55", "a_text": "seni", "rel_type": "SIMULTANEOUS", "b_text": "ruheleiud", "b_index": 1}]}, {"base_span": [[10461, 10468], [10469, 10475]], "annotations": [{"brat_id": "R50", "a_text": "hiljuti", "rel_type": "INCLUDES", "b_text": "kohtas", "b_index": 1}]}, {"base_span": [[10660, 10664], [10670, 10678]], "annotations": [{"brat_id": "R56", "a_text": "nüüd", "rel_type": "INCLUDES", "b_text": "unustada", "b_index": 1}]}, {"base_span": [[10681, 10694], [10697, 10701]], "annotations": [{"brat_id": "R51", "a_text": "AIVAR KRIISKA", "rel_type": "INCLUDES", "b_text": "1965", "b_index": 1}]}]}]}