{"text": "Lugupeetud kolleegid , meie tänases päevakorras muutusi ei ole .\nPäevakorras on seitse punkti , sealhulgas kahe eelnõu teine lugemine .\nMe alustame kolleeg Toomas Vilosiuse algatatud loteriiseaduse muutmise seaduse eelnõu teist lugemist .\nEttekandeks on sõna autoril .\nToomas Vilosius , palun !\nTõnu Kauba , käsi püsti .\n\nAitäh , härra juhataja !\nÜks tehniline küsimus .\nMeie ekraanidel on vananenud päevakord .\nPalun teha selle kohta ettepanekuid , et me saaksime ekraanidele õige päevakorra !\n\nTänan !\nPalun tehnilist teenistust seda kontrollida !\nToomas Vilosius , palun !\n\nAustatud härra esimees , head kolleegid !\nLoteriiseaduse muutmise seadus eelnõu , mis on ellu kutsutud selleks , et viia kehtiv loteriiseadus kooskõlla äriseadustikuga ja vahepeal muutunud mittetulundusühingute seadusega , on arutatud mitmel korral majanduskomisjonis ja ta on saanud sellise kuju , nagu ta teile täna on esitatud .\nPõhiline tarvidus loteriiseadust muuta on kirjas loteriiseaduse muutmise seaduse eelnõu §-s 4 , millega muudetakse loteriiseaduse § 18.\nOn vaja , et seadusesse oleks väga selgelt kirjutatud , et see , kes annab välja loterii korraldusloa , peab ka kontrollima loterii läbiviimise vastavust loteriiseadusele .\nNüüdseks on see § 18 omandanud üsna pikkade vaidluste tulemusena sellise kuju , et kontrollimise kohustus on pandud rahandusministrile , kelle nimetatud Rahandusministeeriumi struktuuriüksus , ametiisik või Rahandusministeeriumi valitsemisalas olev valitsusasutus peab seda kontrollima rahandusministri määruse alusel .\nMuudatusettepanekud , mis on tehtud esimeste paragrahvide kohta , on redaktsioonilised ja need on teinud majanduskomisjon .\nMinul kui algatajal ei ole nende vastu midagi .\nSee on ka kõik .\nEelnõu on tänaseks jõudnud sellisesse konditsiooni , et pärast muudatusettepanekute läbihääletamist oleks mõistlik ta seadusena vastu võtta .\nAitäh !\n\nSuur tänu !\nKas on ettekandjale küsimusi ?\nJaanus Männik , palun !\n\nAitäh , härra juhataja !\nAustatud ettekandja !\nEelnõu §-s 4 on muudetud seaduse § 18.\nAllakriipsutatud lause ütleb , et kontrolli teostab rahandusministri nimetatud Rahandusministeeriumi struktuuriüksus või ametiisik või Rahandusministeeriumi valitsemisalas olev valitsusasutus .\nKelle idee see on ?\nKas komisjon ei ole suuteline määratlema , kes see peaks lõpuks olema , vaid annab niisuguse mitmeid võimalusi lubava formuleeringu ?\nMilleks see vajalik on ?\n\nAitäh !\nSelle paragrahvi üle tekkis väga tõsine juriidiline vaidlus .\nMa meenutan teile , et loteriiseaduse algses variandis oli kirjutatud , et kontrolli teostab Vabariigi Valitsuse poolt Rahandusministeeriumi , Haridusministeeriumi , Sotsiaalministeeriumi , Kultuuriministeeriumi ja Keskkonnaministeeriumi esindajatest moodustatud komisjon .\nKuid juristid jõudsid lõppkokkuvõttes arusaamisele , et see on vastuolus Vabariigi Valitsuse seadusega , sest valitsus ei saa moodustada komisjone , mis töötavad alaliselt töötava komisjonina , valitsus saab moodustada niisuguseid komisjone ühekordsete ülesannete lahendamiseks .\nSellest tulenevalt jäeti siit välja ka Haridusministeerium , Sotsiaalministeerium , Kultuuriministeerium ja Keskkonnaministeerium ning kogu vastutus pandi Rahandusministeeriumile kui korraldusloa väljaandjale .\nTalle jäetakse vabad käed selles mõttes , missuguse struktuuriüksuse kaudu hakkab Rahandusministeerium loteriide läbiviimise korrektsust ja õigsust kontrollima , kas selleks saab üks rahandusministri nimetatud ametiisik või pannakse see rahandusministri vastava tsirkulaariga mõne tema struktuuriüksuse õlgadele .\n\nTänan !\nArvo Sirendi , palun !\n\nSuur tänu !\nMul on küsimus muutmise seaduse § 1 kohta .\nSeal on juttu äriühingutest , mille kõik aktsiad või ainuke osa kuulub riigile .\nKui miski koosneb ainukesest osast , kas see osa siis ongi tervik ?\n\nSee on täpselt äriseadustiku tekst , loteriiseadus on viidud kooskõlla äriseadustikuga .\nMa võin teile ette lugeda , milline tekst on kehtivas loteriiseaduse § 5 lõike 2 punktis 2 : “ Vabariigi Valitsuse määratud , täielikult riigi omandis olevatel ettevõtetel . ”\nÄriseadustik väljendab praegu seda niisuguses keeles , nagu see on sellesse muutmise seadusesse sisse toodud .\n\nTänan !\nTiit Toomsalu , palun !\n\nTänan , härra juhataja !\nAustatud härra kaasettekandja !\nMa tuleksin veel tagasi §-s 18 käsitletud kontrollimehhanismi juurde .\nMa saan aru , et selle seadusega antakse rahandusministrile õigus nimetada struktuuriüksus või ametiisik , kes kontrollib .\nMind häirib ametiisiku toomine seadusesse .\nKas see peab olema ametiisik , kes allub vahetult ministrile ?\nVõi on see mõne Rahandusministeeriumi struktuuriüksuse ametiisik , keda selle struktuuriüksuse juhist mööda minnes hakkab määrama rahandusminister ?\n\nAitäh küsimuse eest !\nJah , tõesti , see on praegu jäetud rahandusministri otsustada , sest lõpuks on rahandusminister see , kes kirjutab loterii korraldusloale alla .\nParagrahvi 18 selles redaktsioonis antakse talle tõesti ka õigus kontrollida , et kõike seda , mis korraldusloal kirjas on , ka täidetaks .\nTa võib panna selle ülesande oma ministeeriumi mõnele struktuuriüksusele või panna selle eest vastutama mõne ametiisiku .\nSee ei tähenda muidugi , et rahandusminister võtaks tööle mingisuguse uue ametiisiku selleks , et loteriide läbiviimise õigsust kontrollida .\nKindlasti mitte .\nKuid küllap ta nimetab selle eest vastutavaks mõne ametiisiku oma ministeeriumi mõnest struktuuriüksusest oma äranägemisel .\n\nTänan !\nTiit Toomsalu , teine küsimus , palun !\n\nTänan , härra juhataja !\nAustatud härra kaasettekandja !\nMa tahaksin väga lühidalt vaielda teile vastu selliselt määratud ametiisiku pädevuse asjus .\nAga see selleks .\nMinu järgmine küsimus on eelnõu esimesel lugemisel juba esitatud .\nTahan veel kord teada , kas Eesti Loto müüakse pärast selle seaduse vastuvõtmist Viking Lottole või jääb ta riigi täisosalusega või osalise osalusega Eesti äriühinguks .\n\nAitäh , härra Toomsalu , selle veelkordse küsimuse eest !\nMa seda eelmisel lugemisel juba üsna pikalt selgitasin .\nKatsun veel kord selgitada .\nMina ei arva , et pärast seda , kui Eesti Loto on ühinenud Põhjamaade Viking Lottoga , tekiks mingi mure Eesti rippumatusega seoses .\nEesti jääb endiselt rippumatuks , nii nagu ta seda on ka täna .\nViking Lottoga liitumisel ei juhtunud midagi ei Taani , Norra , Soome , Rootsi ega ka Islandiga , kes on meist mõnevõrra väiksem riik .\nEesti riik on 100% AS Eesti Loto omanik täna ja edaspidi .\nNüüd ma võib-olla püüan selgitada , mida see tegelikkuses tähendab , kui liitutakse .\nLiitumine tähendab , et tunnistatakse ennast selle lotoketi osaks ning ühinetakse selle tarkvara ja kontrollisüsteemiga , mis kehtib Viking Lottos .\nSelle üle peaks tundma ainult heameelt , aga mitte kurvastama .\nRahaliselt tähendab see , et Viking Lotto pilet , nagu praegu Eesti Loto pilet , hakkab maksma viis krooni .\n55 senti sellest rahast läheb Põhjamaade ühisesse peavõidufondi .\nMillisesse riiki nendest riikidest , mida ma nimetasin , see peavõit trehvab , seda nimetatakse õnneküsimuseks .\n2,5 krooni läheb kohalikku võidufondi ja 55 senti läheb hasartmängumaksuks .\nÜlejäänu läheb loto korraldamise kulude ja agenditasude katmiseks .\n\nTänan !\nArvo Sirendi , teine küsimus , palun !\n\nSuur tänu !\nMinu teine küsimus on teisel leheküljel oleva paranduse kohta .\nSiin on öeldud , et kontrolli teostajal on õigus teha ettekirjutusi kontrollimise käigus avastatud rikkumiste kõrvaldamiseks .\nKas mõte on kontrolli teostaja õiguste kitsendamises , et ta ei tohiks teha ettekirjutusi enne kontrolli avastatud rikkumiste kõrvaldamiseks ?\n\nKõik ettekirjutused , kuidas loteriid läbi viiakse , peavad olema kirjas korraldusloal .\nSee on käsk .\nSeda , mis on kirjas korraldusloal , tuleb loterii läbiviimisel täita .\nMinu arvates on loogiline , et kui kontrollitakse loterii läbiviimist ja selgub , et midagi sellest on rikutud või jäetud täitmata , et siis mitte lihtsalt ei või , vaid lausa tuleb teha ettekirjutus .\n\nTänan !\nTõnu Kauba , palun !\n\nAitäh , härra juhataja !\nLugupeetud ettekandja !\nSa oma heal sõnaseadmise moel libisesid muidugi härra Toomsalu ja võib-olla ka mõne teise küsimuse esitaja küsimuse sisust veidikene mööda .\nMe oleme sellega harjunud ja muidugi , avaldan kiitust sinu sõnaosavusele .\nAga kui nüüd ikkagi küsimuse sisu juurde tagasi tulla , siis see , mis meid kõiki tõsiselt huvitab , on järgmine ( ma sõnastan selle omal viisil ) .\nKas me saame õigesti aru , et tegelikult selle ketiga liitumise kaudu tekib iseenesest raha juurde ning et Eestisse tuleb raha rohkem ja igale poole tuleb raha rohkem ja Eesti lotomängija ei pea selle eest mitte midagi rohkem maksma ?\n\nTäpselt nii .\nKui härra Kauba suudab endale , oma perekonnale , valijatele ja kõigile oma tuttavatele-sõpradele selgeks teha , et ärge mängige Viking Lottot , ärge ostke pileteid , siis kaob lotost laekuv tulu ülepea üldse ära .\nIseenesest ei tule midagi juurde .\nJuurde saab raha tulla ainult selles mõttes , et peavõidufondi ( peavõit läheb loosimisele kõigi riikide vahel ) paneb Eesti riik igast ostetud piletist 55 Eesti senti ja kõik riigid panevad igast ostetud piletist sinna 55 senti ning see peavõit loositakse kõikide lotos osalejate vahel välja .\nKuhu riiki see trehvab , see selgub loosimise käigus .\nSelles mõttes tuleb raha juurde küll , et me paneme igast piletist peavõidufondi 55 senti , aga kui peavõidufond on väga suur , siis on tõenäoline , et tuleb ka mingil määral raha juurde .\nAga see , kas ülepea lotot mängitakse või ei , on meie vabatahtlik asi .\nMingit sundust või muud hirmu ma siin küll ei näe .\n\nTänan !\nJaanus Männik , teine küsimus , palun !\n\nAitäh !\nHärra Vilosius , oma esimesele küsimusele ma küll rahuldavat vastust ei saanud .\nNiisugust , ma palun vabandust väljendi pärast , jama ei ole ühtegi seadusesse sisse kirjutatud , et me laseme ühel ministeeriumil kolmest variandist temale sobiva valida , kusjuures meil endal ei ole ettekujutust , milline see variant võiks olla .\nSee on midagi enneolematut .\nKuid minu küsimus on teistsugune .\nKas Põhjamaades on võidufondi protsent piletihinnast niisama suur kui meil ?\nTeiseks , mitu protsenti läheb sealsest n-ö piletihinnast riigimaksu alla ?\nKas need on ühesugused või laseme me siin kuidagi tulusid üle kantida erinevate protsentide kaudu ?\n\nMa alustan teie küsimuse esimesest poolest .\nTänu selle eest !\nSee , et siia on nii kirjutatud , on majanduskomisjoni juristide ja Riigikogu juriidilise osakonna , ma ütleksin , vaidluste tulemusena väljendunud kompromiss .\nSelles , et ministrile on ette antud kolm võimalust , ei näe ma midagi traagilist .\nKui me oleksime kirjutanud ühe lausega , et kontrolli loterii korralduse üle teostab rahandusminister oma aktiga , siis oleks tal ju ka olnud kõik need võimalused .\nNüüd selle protsendi kohta .\nMa ei ole kursis kõikide peensuste ja detailidega , mis puudutavad neid protsente ja laekumisi Põhjamaades , kus Viking Lottot mängitakse .\nKuid mulle on kinnitatud , et Viking Lottoga saavad kõik riigid liituda ainult täiesti võrdsetel alustel .\nÜhtegi riiki ei saa diskrimineerida , näiteks tema väiksuse tõttu .\nMa tuletan veel kord meelde , et ka Island osaleb Viking Lottos .\nKui arvestada tema 250 000-list rahvaarvu , siis peaks tema seis olema ju õige hull .\n\nSuur tänu , Toomas Vilosius !\nRohkem küsimusi ei ole .\nKaasettekandeks majanduskomisjoni nimel on sõna kolleeg Jüri Tammel .\nPalun !\n\nAustatud juhataja ja kolleegid !\nMajanduskomisjon tegi pärast esimest lugemist eelnõus kahest ettepanekust tulenenud muudatused , mis pärast esimese lugemise lõpetamist siin saalis olid planeeritud teha .\nNeed olid redaktsioonilised parandused .\nEelnõu algataja toetas mõlemat majanduskomisjoni tehtud ettepanekut ja seletas nad eespool ka lahti .\nSellest lähtudes võttis majanduskomisjon oma 24. jaanuari istungil vastu otsuse panna seaduseelnõu pärast muudatusettepanekute hääletamist lõpphääletusele ning tegi ettepaneku eelnõu seadusena vastu võtta .\nSelle poolt oli 7 , vastu 0 , erapooletuks jäi 2 komisjoni liiget .\n\nKas on kaasettekandjale küsimusi ?\nKüsimusi ei ole .\nSuur tänu , Jüri Tamm !\nAvan läbirääkimised .\nJaanus Männik , sõnavõtt kohalt , palun !\n\nAitäh , härra juhataja !\nAustatud kolleegid !\nSeda muutmise seadust võib vaadelda nii ja teisiti , kuid viimasele lugemisele esitatud variandi §-s 4 toodud formuleering - kontrolli teostab rahandusministri nimetatud Rahandusministeeriumi struktuuriüksus või ametiisik või Rahandusministeeriumi valitsemisalas olev valitsusasutus - küll korrektne ei ole ja kriitikat ei kannata .\nEelnõu esitajad ja juhtivkomisjon oleksid võinud siiski selles asjas selgusele jõuda ja kirjutada korrektselt välja , kes ja kuidas volitatakse kontrolli teostama , nii et see kontroll oleks ka kindel .\nMuidu on nii , nagu riigis tikub olema , et vastutus hajub ja sisulist vastutajat õieti ei olegi .\nKui on juba mitu võimalust vastutamiseks antud , siis efektiivset tulemust kindlasti ei saavutata .\nSeetõttu ei saa kuidagi niisuguse formuleeringuga nõustuda .\nPealegi on see meie seadusloomes ja seaduste sõnastuses täiesti pretsedenditu formuleering .\nAitäh !\n\nTänan !\nRohkem kõnesoove ei näi olevat .\nKas võime läbirääkimised lõpetada ?\nLugupeetud Riigikogu , panen hääletusele läbirääkimiste lõpetamise ettepaneku .\nPalun võtta seisukoht !\nEttepaneku poolt anti 44 häält , vastu oli 2 Riigikogu liiget , erapooletuid ei olnud .\nLäbirääkimised on lõpetatud .\nVaatame läbi muudatusettepanekud .\nKas Jüri Tamm on nii hea ja tuleb siia korraks tagasi ?\nMõlemad muudatusettepanekud on majanduskomisjonilt .\nMuudatusettepanek nr 1 , eelnõu algataja toetab seda .\nProbleeme ei paista olevat .\nMuudatusettepanek nr 2 on majanduskomisjonilt , eelnõu algataja toetab ettepanekut .\nJaanus Männik , palun !\n\nAitäh !\nMa palun seda ettepanekut hääletada .\nMõistlik oleks , et vähemasti juhtivkomisjon selle üle ikkagi veel mõtleks ja selle korrektselt vormistaks .\nMa kutsun üles seda ettepanekut mitte toetama .\n\nTänan !\nKas komisjon soovib kommenteerida ?\n\nKõik seitse istungil osalenud komisjoni liiget hääletasid selle ettepaneku poolt .\n\nTänan !\nLugupeetud Riigikogu , panen hääletusele muudatusettepaneku nr 2.\nPalun võtta seisukoht !\nEttepaneku poolt anti 38 häält , vastu oli 19 Riigikogu liiget , 4 jäi erapooletuks .\nEttepanek leidis toetust .\nMuudatusettepanekute loetelu on läbi vaadatud .\nOn lõppsõnavõimalus .\nKolleeg Vilosius ei soovi sõna , Jüri Tamm samuti mitte .\nTõnu Kauba , palun , Keskerakonna fraktsiooni nimel !\n\nAitäh , härra juhataja !\nHead kolleegid !\nLoteriiseaduse muutmise seaduse eelnõu 241 on tekitanud meie hulgas vastakaid tundeid .\nMe oleme korduvalt kuulanud vastuseid põhiküsimustele ja peame nentima , et mitmele küsimusele ei ole me vastust saanud .\nMe ei ole tegelikult selgeks saanud mitmeid kohustusi , mis siin seaduses nimetatud isikutel on .\nHärra Vilosius on lubanud , kui ma õigesti mäletan ja aru sain , esitada kirjalikult selgitusi .\nSeda ei ole tehtud .\nMe oleme kuulnud ilusaid muinasjutte , ilusaid selgitusi selle kohta , kuidas raha nagu iseenesest juurde tekib .\nNeed selgitused ei ole meid rahuldanud .\nSeetõttu teeb Keskerakonna fraktsioon teatavaks , et me ei saa seda eelnõu toetada .\nAitäh !\n\nTänan !\nRohkem fraktsioonide sõnavõtte ei paista olevat .\nMajanduskomisjoni ettepanek on panna eelnõu 241 lõpphääletusele .\nEnne seda kasutan juhatajana oma õigust võtta viieminutiline vaheaeg .\nMa tänan kolleeg Tõnu Kaubat , kes juhtis tähelepanu sellele , et teie ekraanidel olev nädala päevakord ei ole korrektne .\nTehniline teenistus palub selle pärast vabandust .\nSamal ajal teenistus väidab , et nad saavad muudatusi teha ainult siis , kui süsteem on välja lülitatud .\nViieminutiline vaheaeg enne hääletamist .\nSee lõpeb kell 10.39.\nVaheaeg\nVaheaeg on lõppenud .\nMa loodan , et teie ekraanidel on korrektne päevakord .\nAga kuna süsteem oli vahepeal välja lülitatud , siis teeme kõigepealt kohaloleku kontrolli .\nKohaloleku kontroll , palun !\nKohal on 76 Riigikogu liiget .\nAlustame lõpphääletust .\nLugupeetud Riigikogu , panen lõpphääletusele eelnõu 241 , loteriiseaduse muutmise seaduse eelnõu .\nPalun võtta seisukoht ja hääletada !\nPoolt anti 46 häält , vastu oli 21 Riigikogu liiget , 10 jäi erapooletuks .\nEelnõu 241 on seadusena vastu võetud .\n", "meta": {"file": "rkogu_2000_02"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [28, 35], "annotations": [{"brat_id": "T1"}]}, {"base_span": [36, 47], "annotations": [{"brat_id": "T17"}]}, {"base_span": [890, 894], "annotations": [{"brat_id": "T2"}]}, {"base_span": [898, 906], "annotations": [{"brat_id": "T18"}]}, {"base_span": [1218, 1226], "annotations": [{"brat_id": "T3"}]}, {"base_span": [1239, 1248], "annotations": [{"brat_id": "T19"}]}, {"base_span": [1737, 1745], "annotations": [{"brat_id": "T4"}]}, {"base_span": [1746, 1753], "annotations": [{"brat_id": "T20"}]}, {"base_span": [4072, 4081], "annotations": [{"brat_id": "T31"}]}, {"base_span": [4082, 4088], "annotations": [{"brat_id": "T5"}]}, {"base_span": [4757, 4763], "annotations": [{"brat_id": "T6"}]}, {"base_span": [4764, 4770], "annotations": [{"brat_id": "T32"}]}, {"base_span": [4788, 4797], "annotations": [{"brat_id": "T33"}]}, {"base_span": [6168, 6172], "annotations": [{"brat_id": "T21"}]}, {"base_span": [6182, 6193], "annotations": [{"brat_id": "T22"}]}, {"base_span": [6219, 6223], "annotations": [{"brat_id": "T7"}]}, {"base_span": [6373, 6375], "annotations": [{"brat_id": "T23"}]}, {"base_span": [6402, 6406], "annotations": [{"brat_id": "T8"}]}, {"base_span": [6410, 6418], "annotations": [{"brat_id": "T9"}]}, {"base_span": [6421, 6425], "annotations": [{"brat_id": "T10"}]}, {"base_span": [6439, 6444], "annotations": [{"brat_id": "T24"}]}, {"base_span": [6445, 6454], "annotations": [{"brat_id": "T30"}]}, {"base_span": [6775, 6781], "annotations": [{"brat_id": "T11"}]}, {"base_span": [11739, 11751], "annotations": [{"brat_id": "T12"}]}, {"base_span": [11752, 11760], "annotations": [{"brat_id": "T25"}]}, {"base_span": [15301, 15306], "annotations": [{"brat_id": "T29"}]}, {"base_span": [15307, 15329], "annotations": [{"brat_id": "T13"}]}, {"base_span": [15419, 15425], "annotations": [{"brat_id": "T14"}]}, {"base_span": [15426, 15435], "annotations": [{"brat_id": "T26"}]}, {"base_span": [15612, 15634], "annotations": [{"brat_id": "T15"}]}, {"base_span": [15640, 15651], "annotations": [{"brat_id": "T27"}]}, {"base_span": [15658, 15663], "annotations": [{"brat_id": "T28"}]}, {"base_span": [15664, 15675], "annotations": [{"brat_id": "T16"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": []}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[4764, 4770], [4788, 4797]], "annotations": [{"brat_id": "R17", "a_text": "jäetud", "rel_type": "has_Argument", "b_text": "otsustada", "b_index": 1}]}, {"base_span": [[6168, 6172], [6182, 6193]], "annotations": [{"brat_id": "R5", "a_text": "jääb", "rel_type": "has_Argument", "b_text": "rippumatuks", "b_index": 1}]}, {"base_span": [[6439, 6444], [6445, 6454]], "annotations": [{"brat_id": "R14", "a_text": "püüan", "rel_type": "has_Argument", "b_text": "selgitada", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[36, 47]], "annotations": [{"brat_id": "T17", "class": "OCCURRENCE", "class_confidence": "high", "duration": "hours", "duration_confidence": "neutral", "comment": null}]}, {"base_span": [[898, 906]], "annotations": [{"brat_id": "T18", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[1239, 1248]], "annotations": [{"brat_id": "T19", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[1746, 1753]], "annotations": [{"brat_id": "T20", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[4072, 4081]], "annotations": [{"brat_id": "T31", "class": "OCCURRENCE", "class_confidence": "high", "duration": "years", "duration_confidence": "neutral", "comment": null}]}, {"base_span": [[4764, 4770]], "annotations": [{"brat_id": "T32", "class": "I_ACTION", "class_confidence": "high", "duration": "weeks", "duration_confidence": "neutral", "comment": null}]}, {"base_span": [[4788, 4797]], "annotations": [{"brat_id": "T33", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[6168, 6172]], "annotations": [{"brat_id": "T21", "class": "ASPECTUAL", "class_confidence": "high", "duration": "years", "duration_confidence": "high", "comment": null}]}, {"base_span": [[6182, 6193]], "annotations": [{"brat_id": "T22", "class": "STATE", "class_confidence": "high", "duration": "years", "duration_confidence": "high", "comment": null}]}, {"base_span": [[6373, 6375]], "annotations": [{"brat_id": "T23", "class": "STATE", "class_confidence": "high", "duration": "years", "duration_confidence": "high", "comment": null}]}, {"base_span": [[6439, 6444]], "annotations": [{"brat_id": "T24", "class": "I_ACTION", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[6445, 6454]], "annotations": [{"brat_id": "T30", "class": "I_ACTION", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[11752, 11760]], "annotations": [{"brat_id": "T25", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[15301, 15306]], "annotations": [{"brat_id": "T29", "class": "OCCURRENCE", "class_confidence": "high", "duration": "instant", "duration_confidence": "neutral", "comment": null}]}, {"base_span": [[15426, 15435]], "annotations": [{"brat_id": "T26", "class": "OCCURRENCE", "class_confidence": "high", "duration": "days", "duration_confidence": "high", "comment": null}]}, {"base_span": [[15640, 15651]], "annotations": [{"brat_id": "T27", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[15658, 15663]], "annotations": [{"brat_id": "T28", "class": "OCCURRENCE", "class_confidence": "high", "duration": "instant", "duration_confidence": "high", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[28, 35]], "annotations": [{"brat_id": "T1", "tid": "t1", "type": "DATE", "value": "2000-02-07", "mod": null, "anchor_time_id": null, "comment": null}]}, {"base_span": [[890, 894]], "annotations": [{"brat_id": "T2", "tid": "t2", "type": "DATE", "value": "2000-02-07", "mod": null, "anchor_time_id": null, "comment": null}]}, {"base_span": [[1218, 1226]], "annotations": [{"brat_id": "T3", "tid": "t3", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[1737, 1745]], "annotations": [{"brat_id": "T4", "tid": "t4", "type": "DATE", "value": "2000-02-07", "mod": null, "anchor_time_id": null, "comment": null}]}, {"base_span": [[4082, 4088]], "annotations": [{"brat_id": "T5", "tid": "t5", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[4757, 4763]], "annotations": [{"brat_id": "T6", "tid": "t6", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[6219, 6223]], "annotations": [{"brat_id": "T7", "tid": "t7", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[6402, 6406]], "annotations": [{"brat_id": "T8", "tid": "t8", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[6410, 6418]], "annotations": [{"brat_id": "T9", "tid": "t1_1", "type": "DATE", "value": "FUTURE_REF", "mod": null, "anchor_time_id": "t0", "comment": null}]}, {"base_span": [[6421, 6425]], "annotations": [{"brat_id": "T10", "tid": "t9", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[6775, 6781]], "annotations": [{"brat_id": "T11", "tid": "t10", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[11739, 11751]], "annotations": [{"brat_id": "T12", "tid": "t13", "type": "DATE", "value": "2000-01-24", "mod": null, "anchor_time_id": null, "comment": null}]}, {"base_span": [[15307, 15329]], "annotations": [{"brat_id": "T13", "tid": "t14", "type": "DURATION", "value": "PT5M", "mod": null, "anchor_time_id": null, "comment": null}]}, {"base_span": [[15419, 15425]], "annotations": [{"brat_id": "T14", "tid": "t15", "type": "DATE", "value": "2000-W06", "mod": null, "anchor_time_id": null, "comment": null}]}, {"base_span": [[15612, 15634]], "annotations": [{"brat_id": "T15", "tid": "t17", "type": "DURATION", "value": "PT5M", "mod": null, "anchor_time_id": null, "comment": null}]}, {"base_span": [[15664, 15675]], "annotations": [{"brat_id": "T16", "tid": "t18", "type": "TIME", "value": "2000-02-07T10:39", "mod": null, "anchor_time_id": null, "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[28, 35], [36, 47]], "annotations": [{"brat_id": "R1", "a_text": "tänases", "rel_type": "INCLUDES", "b_text": "päevakorras", "b_index": 1}]}, {"base_span": [[890, 894], [898, 906]], "annotations": [{"brat_id": "R2", "a_text": "täna", "rel_type": "INCLUDES", "b_text": "esitatud", "b_index": 1}]}, {"base_span": [[1218, 1226], [1239, 1248]], "annotations": [{"brat_id": "R3", "a_text": "Nüüdseks", "rel_type": "AFTER", "b_text": "omandanud", "b_index": 1}]}, {"base_span": [[1737, 1745], [1746, 1753]], "annotations": [{"brat_id": "R4", "a_text": "tänaseks", "rel_type": "AFTER", "b_text": "jõudnud", "b_index": 1}]}, {"base_span": [[4072, 4081], [4082, 4088]], "annotations": [{"brat_id": "R16", "a_text": "väljendab", "rel_type": "INCLUDES", "b_text": "praegu", "b_index": 1}]}, {"base_span": [[4757, 4763], [4764, 4770]], "annotations": [{"brat_id": "R18", "a_text": "praegu", "rel_type": "IS_INCLUDED", "b_text": "jäetud", "b_index": 1}]}, {"base_span": [[4757, 4763], [4788, 4797]], "annotations": [{"brat_id": "R19", "a_text": "praegu", "rel_type": "BEFORE", "b_text": "otsustada", "b_index": 1}]}, {"base_span": [[6168, 6172], [6219, 6223]], "annotations": [{"brat_id": "R6", "a_text": "jääb", "rel_type": "INCLUDES", "b_text": "täna", "b_index": 1}]}, {"base_span": [[6373, 6375], [6402, 6406]], "annotations": [{"brat_id": "R7", "a_text": "on", "rel_type": "INCLUDES", "b_text": "täna", "b_index": 1}]}, {"base_span": [[6373, 6375], [6410, 6418]], "annotations": [{"brat_id": "R8", "a_text": "on", "rel_type": "INCLUDES", "b_text": "edaspidi", "b_index": 1}]}, {"base_span": [[6421, 6425], [6439, 6444]], "annotations": [{"brat_id": "R15", "a_text": "Nüüd", "rel_type": "BEFORE", "b_text": "püüan", "b_index": 1}]}, {"base_span": [[11739, 11751], [11752, 11760]], "annotations": [{"brat_id": "R9", "a_text": "24. jaanuari", "rel_type": "INCLUDES", "b_text": "istungil", "b_index": 1}]}, {"base_span": [[15301, 15306], [15307, 15329]], "annotations": [{"brat_id": "R13", "a_text": "võtta", "rel_type": "BEFORE", "b_text": "viieminutiline vaheaeg", "b_index": 1}]}, {"base_span": [[15419, 15425], [15426, 15435]], "annotations": [{"brat_id": "R10", "a_text": "nädala", "rel_type": "SIMULTANEOUS", "b_text": "päevakord", "b_index": 1}]}, {"base_span": [[15612, 15634], [15640, 15651]], "annotations": [{"brat_id": "R11", "a_text": "Viieminutiline vaheaeg", "rel_type": "BEFORE", "b_text": "hääletamist", "b_index": 1}]}, {"base_span": [[15658, 15663], [15664, 15675]], "annotations": [{"brat_id": "R12", "a_text": "lõpeb", "rel_type": "SIMULTANEOUS", "b_text": "kell 10.39.", "b_index": 1}]}]}]}