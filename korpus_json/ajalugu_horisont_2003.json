{"text": "Peter Browni raamatu “ Pühakute kultus kristluses ” ilmutas kirjastus Kunst 2002. aastal .\nRaamatu on tõlkinud Pärtel Piirimäe .\nMäletan , et poisikesena istusin kinos ja vaatasin mitu korda “ Viimset reliikviat ” ja imestasin , et miks küll nende kontide pärast nii palju jama oli .\nJäigi arusaamatuks .\nSeevastu armastasin korrata filmi lõpus Rolan Bõkovi suust kõlanud lauset , et matsid jäävad matsideks .\nPeter Browni raamat ulatab meile käe , et meid veidikenegi matslusest kõrgemale tõsta .\nHaarakem siis sellest käest kinni .\nÜks minu tuttavatest peab kolledzhis loenguid .\nKord pöördus ta õpilaste poole küsimusega - miks hukkus Rooma impeerium , miks sai otsa Pax Romana ?\nEnamik ei osanud vastata , kellelegi tuli meelde üks suur laudadest tehtud hobune , aga see lugu juhtus hoopis vanas Kreekas .\nMina mäletan vastust kooliajast , mis kõlas üldjoontes nõnda : barbarid tulid väljaspoolt ja kristlased ning amoraalsed isikud lagundasid seespoolt .\nAlles hiljuti lugesin meie meediast , et kristlus olevat vägeva Rooma maailmapildi segi pööranud , juhtinud tähelepanu maistelt asjadelt nähtamatutele .\nÜhiskond nõrgenes seespidiselt ja ühel hetkel jäid roomlased välisvaenlastele - barbaritele - alla .\nVõi olid põhjuseks hoopis tinast torud , millega vesi roomlasteni jõudis ja seejärel tinamürgitus pikkamööda oma töö tegi ?\nVaieldamatult oli kristluse tulek uus peatükk rooma ajaloos ja sellega kaasnesid ulatuslikud muutused .\nArgumentideväliselt on see ju viimaks usuküsimus , mida allakäiguks või arenguks pidada .\nSiiski - kui kristlus Rooma riigi huku põhjustas , kuidas suutis kristlik Ida-Rooma keisririik ( Bütsants ) aastani 1453 vastu pidada ?\nHilisantiigi usuelu vaadeldes on esimesel pilgul raske seletada kristluse võidukäiku .\nOli ju kristlus üks paljudest religioonidest Rooma impeeriumis , pealegi enim tagakiusatud .\nÜks võimsamaid kultusi tolleagses impeeriumis oli Mithra kultus , mis omamoodi meenutas varajast kristlust .\nIraanist pärit usund levis jõudsalt nii sõdurite , ülemkihi kui ka keisrite hulgas .\n“ Kuid selle religioonipoliitiline nõrkus seisnes selles , et tegemist oli meeste ühingutega … ” kirjutavad C. Andersen ja A. M. Ritter oma raamatus “ Kristluse ajalugu I ” ( Tartu 1998 ) .\nKristlus seevastu oli avatud kõigile , nii mehed kui naised said võrdselt osa uuest religioonist .\nMitte ainult mehed ja naised - ka vaesed , orjad , lesknaised võisid äkitselt tunda end tähtsana uue religiooni silmis .\nKui aga ristiusk oleks oma panuse teinud ainult meestele , olid ju ka Kristuse jüngrid ja apostlid ainult mehed ?\nKristlus uue religioonina ei pälvinud esimestel sajanditel Rooma impeeriumis keisrite heakskiitu .\nKui lubatud usundid said korraldada suuri pidustusi ja ehitada hiilgavaid templeid , pidid kristlased ajama oma asja tasa ja targu .\nLakkamatu tagakius tekitas varakirikule tõsise probleemi - oli vaja kohti , kus tunda end turvaliselt .\nMaapealsed kalmistud ja maa-alused katakombid pakkusidki varju ja kuna kalmistutele/katakombidesse maeti ka uue usu eest elu andnud märtreid , oli sellega üks osa kogunemiskohtade probleemist lahendatud .\nPidevalt tagakiusatud inimesed kogunesid kalmistutel oma surnud ( enamasti hukatud ) usukaaslaste haudadele .\nKuna kristluse üheks “ firmamärgiks ” oli igavese elu idee , oli selge , et teispoolsusesse lahkunud nii nais- kui ka meespühakute hauad said erilise tähelepanu osaliseks .\nJa ka uutmoodi ideede ja vaadete generaatoriks .\nSurm , matus , lein , haud , kalmistu , kõik sellega seonduv sai kristluses uue mõõtme .\nPeter Brown kirjutab oma raamatus : “ Seega olid kristlikus usus haud , mälestus surnust ja religioosne tseremoonia , mis võis ümbritseda mälestust , asetatud ( paganlusest ) täiesti erinevasse struktuuri , mille moodustasid Jumala , surnute ja elavate suhted . ”\nKristuse kirik ei ole ainult maapealne .\nKirik ei ole ainult uhked ja kõrgusesse pürgivad sakraalehitised ega ka madalad palvemajad .\nKirik koosneb inimestest , ja mitte ainult elavatest inimestest - kirik koosneb ka teispoolsusesse lahkunud uskujatest .\nNeid ei nähta füüsiliselt , kuid võib tunnetada vaimselt .\nMõned aastad tagasi külastasin Saksamaal Bad Bevenseni linnakeses asuvat Medingeni keskaegset nunnakloostrit .\nKloostrikiriku altari ees asub poolkaarena altarivõre .\nMeeldivaks üllatuseks oli võimalus külastada altari seinatagust suurt ruumi , mis algselt oli mõeldud vaid nunnakloostri asukatele ja mis oli ilmikutele sajandeid suletud .\nPiltlikult jätkus altarivõre teisel pool seina , kuid mitte enam võrena , vaid istmete reana .\nKujundlikult moodustasid altarivõre ja istmete rida terviku , sein oli ainult vahel .\nKloostrikiriku pool võtsid jumalateenistusest osa elavad koguduseliikmed , teisel pool seina igavikku lahkunud pühad uskujad .\nKuid elavatel kloostriasukatel oli erakordne võimalus minna teisele poole seina ja istuda otse igavikku lahkunud pühade “ keskel ” .\nSeega sai veel maapeal elav inimene tunnetada “ igaviku hingust ” .\nNii oli kirik kohaks , kus said kokku maine ja taevane kogudus , nii elavad kui surnud .\nSee idee , mis sai alguse esimestel sajanditel pühakute haudadelt , arenes edasi ja saavutas oma kõrgpunkti keskaegsete kirikute arhitektuuris .\nKui kalmistu/haua asemel koguneti kirikusse , pidi sealgi säilima mingi sümbol , koguduse alustugi .\nSiis toodi reliikviad , pühakute maised jäänused , nii nagu ka meie kultusfilmis “ Viimne Reliikvia ” , kalmistult kirikusse üle ja nad leidsid pühaduse tagatistena oma koha kirikute altarites .\nAastal 1204 vallutas Veneetsiast laevadega tulnud ristisõdijate vägi Konstantinoopoli ja rüüstas õigeuskliku pealinna põhjalikult .\nKonstantinoopoli puhul ei olnud tegemist ainult Bütsantsi pealinnaga , tegemist oli kohaga , kus maine ja taevane “ otseses mõttes ” kokku puutusid .\nRünnaku üheks paljudest põhjustest oli ka Konstantinoopoli kirikutes asuvate reliikviate üliküllus .\nTuletagem meelde , et ka Torino surilina pärineb Konstantinoopolist .\nSeega oli Konstantinoopoli puhul piltlikult öeldes tegemist pangaga , mille varasid oli ammu ihaldatud .\nJa ühel päeval olid “ kristlikud pangaröövlid ” kohal .\nTeostati kiire ja põhjalik rööv , varastatud reliikviad ujutasid üle kogu Lääne-Euroopa .\nVõiks öelda , et Konstantinoopoli pühadus n-ö erastati ( Peter Brown kirjutab ka pühaduse erastamisest üksikisiku tasandil ehk kristlike perekondade poolt teostatud pühakute ( ümber ) matmistest oma perekondade hauakambritesse ) vägivaldsel teel ja paisati vabale usuturule , kus nõudlus ületas ammu pakkumise .\nLääne-Euroopas ehitati üha uusi ja uusi kirikuid , mille altarid vajasid reliikviaid , Konstantinoopolis seevastu ületas reliikviate küllus tegeliku vajaduse .\nMuidugi võib küsida , mis on meil ühist Peter Browni raamatus kujutatud hilisantiigi maailmapildi muutusega kusagil Vahemere kallastel .\nMeile piisab ju Vahemere kuurortidest ja maitsvast toidust .\nMilleks meile lood elavate ja surnute ühendusest ja paljude surnud inimeste luudest ?\nVõib-olla on esialgu Peter Browni raamatu maailm kauge ja isegi võõristav , kuid meiegi oleme osa kristlikust Euroopast .\nKa meie linnades on vanu ja uusi kirikuid ning kloostreid , altarivõresid , mis moodustavad poolkaare .\n", "meta": {"file": "ajalugu_horisont_2003"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [52, 59], "annotations": [{"brat_id": "T12"}]}, {"base_span": [76, 88], "annotations": [{"brat_id": "T1"}]}, {"base_span": [966, 973], "annotations": [{"brat_id": "T2"}]}, {"base_span": [974, 981], "annotations": [{"brat_id": "T13"}]}, {"base_span": [1147, 1158], "annotations": [{"brat_id": "T3"}]}, {"base_span": [1159, 1163], "annotations": [{"brat_id": "T14"}]}, {"base_span": [1590, 1596], "annotations": [{"brat_id": "T15"}]}, {"base_span": [1640, 1652], "annotations": [{"brat_id": "T4"}]}, {"base_span": [1659, 1665], "annotations": [{"brat_id": "T16"}]}, {"base_span": [2191, 2214], "annotations": [{"brat_id": "T17"}]}, {"base_span": [2223, 2227], "annotations": [{"brat_id": "T5"}]}, {"base_span": [2595, 2603], "annotations": [{"brat_id": "T24"}]}, {"base_span": [2604, 2624], "annotations": [{"brat_id": "T6"}]}, {"base_span": [4106, 4125], "annotations": [{"brat_id": "T7"}]}, {"base_span": [4126, 4136], "annotations": [{"brat_id": "T18"}]}, {"base_span": [4426, 4435], "annotations": [{"brat_id": "T8"}]}, {"base_span": [4436, 4443], "annotations": [{"brat_id": "T19"}]}, {"base_span": [5059, 5062], "annotations": [{"brat_id": "T23"}]}, {"base_span": [5070, 5090], "annotations": [{"brat_id": "T9"}]}, {"base_span": [5485, 5496], "annotations": [{"brat_id": "T10"}]}, {"base_span": [5497, 5505], "annotations": [{"brat_id": "T20"}]}, {"base_span": [5574, 5581], "annotations": [{"brat_id": "T21"}]}, {"base_span": [6046, 6057], "annotations": [{"brat_id": "T11"}]}, {"base_span": [6058, 6062], "annotations": [{"brat_id": "T22"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[2191, 2214]], "annotations": [{"brat_id": "T17"}]}]}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[1590, 1596], [1659, 1665]], "annotations": [{"brat_id": "R4", "a_text": "suutis", "rel_type": "has_Argument", "b_text": "pidada", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[52, 59]], "annotations": [{"brat_id": "T12", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[974, 981]], "annotations": [{"brat_id": "T13", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[1159, 1163]], "annotations": [{"brat_id": "T14", "class": "OCCURRENCE", "class_confidence": "high", "duration": "instant", "duration_confidence": "high", "comment": null}]}, {"base_span": [[1590, 1596]], "annotations": [{"brat_id": "T15", "class": "I_STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[1659, 1665]], "annotations": [{"brat_id": "T16", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[2595, 2603]], "annotations": [{"brat_id": "T24", "class": "OCCURRENCE", "class_confidence": "high", "duration": "centuries", "duration_confidence": "high", "comment": null}]}, {"base_span": [[4126, 4136]], "annotations": [{"brat_id": "T18", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[4436, 4443]], "annotations": [{"brat_id": "T19", "class": "STATE", "class_confidence": "high", "duration": "centuries", "duration_confidence": "high", "comment": null}]}, {"base_span": [[5059, 5062]], "annotations": [{"brat_id": "T23", "class": "OCCURRENCE", "class_confidence": "high", "duration": "instant", "duration_confidence": "neutral", "comment": null}]}, {"base_span": [[5497, 5505]], "annotations": [{"brat_id": "T20", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[5574, 5581]], "annotations": [{"brat_id": "T21", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}, {"base_span": [[6058, 6062]], "annotations": [{"brat_id": "T22", "class": "STATE", "class_confidence": "high", "duration": "hours", "duration_confidence": "high", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[76, 88]], "annotations": [{"brat_id": "T1", "tid": "t1", "type": "DATE", "value": "2002", "mod": null, "anchor_time_id": null, "comment": null}]}, {"base_span": [[966, 973]], "annotations": [{"brat_id": "T2", "tid": "t2", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[1147, 1158]], "annotations": [{"brat_id": "T3", "tid": "t3", "type": "TIME", "value": "XXXX-XX-XXTXX:XX", "mod": null, "anchor_time_id": null, "comment": "ankurdub minevikusündmusele"}]}, {"base_span": [[1640, 1652]], "annotations": [{"brat_id": "T4", "tid": "t4", "type": "DATE", "value": "1453", "mod": null, "anchor_time_id": null, "comment": null}]}, {"base_span": [[2223, 2227]], "annotations": [{"brat_id": "T5", "tid": "t5", "type": "DATE", "value": "1998", "mod": null, "anchor_time_id": null, "comment": null}]}, {"base_span": [[2604, 2624]], "annotations": [{"brat_id": "T6", "tid": "t6", "type": "DATE", "value": "0X", "mod": "START", "anchor_time_id": null, "comment": null}]}, {"base_span": [[4106, 4125]], "annotations": [{"brat_id": "T7", "tid": "t7", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[4426, 4435]], "annotations": [{"brat_id": "T8", "tid": "t8", "type": "DURATION", "value": "PXCE", "mod": null, "anchor_time_id": null, "comment": null}]}, {"base_span": [[5070, 5090]], "annotations": [{"brat_id": "T9", "tid": "t9", "type": "DATE", "value": "0X", "mod": "START", "anchor_time_id": null, "comment": null}]}, {"base_span": [[5485, 5496]], "annotations": [{"brat_id": "T10", "tid": "t10", "type": "DATE", "value": "1204", "mod": null, "anchor_time_id": null, "comment": null}]}, {"base_span": [[6046, 6057]], "annotations": [{"brat_id": "T11", "tid": "t11", "type": "DATE", "value": "XXXX-XX-XX", "mod": null, "anchor_time_id": null, "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[52, 59], [76, 88]], "annotations": [{"brat_id": "R1", "a_text": "ilmutas", "rel_type": "IS_INCLUDED", "b_text": "2002. aastal", "b_index": 1}]}, {"base_span": [[966, 973], [974, 981]], "annotations": [{"brat_id": "R2", "a_text": "hiljuti", "rel_type": "INCLUDES", "b_text": "lugesin", "b_index": 1}]}, {"base_span": [[1147, 1158], [1159, 1163]], "annotations": [{"brat_id": "R3", "a_text": "ühel hetkel", "rel_type": "SIMULTANEOUS", "b_text": "jäid", "b_index": 1}]}, {"base_span": [[1590, 1596], [1640, 1652]], "annotations": [{"brat_id": "R5", "a_text": "suutis", "rel_type": "BEFORE", "b_text": "aastani 1453", "b_index": 1}]}, {"base_span": [[2191, 2214], [2223, 2227]], "annotations": [{"brat_id": "R6", "a_text": "“ Kristluse ajalugu I ”", "rel_type": "IS_INCLUDED", "b_text": "1998", "b_index": 1}]}, {"base_span": [[2595, 2603], [2604, 2624]], "annotations": [{"brat_id": "R13", "a_text": "pälvinud", "rel_type": "SIMULTANEOUS", "b_text": "esimestel sajanditel", "b_index": 1}]}, {"base_span": [[4106, 4125], [4126, 4136]], "annotations": [{"brat_id": "R7", "a_text": "Mõned aastad tagasi", "rel_type": "INCLUDES", "b_text": "külastasin", "b_index": 1}]}, {"base_span": [[4426, 4435], [4436, 4443]], "annotations": [{"brat_id": "R8", "a_text": "sajandeid", "rel_type": "SIMULTANEOUS", "b_text": "suletud", "b_index": 1}]}, {"base_span": [[5059, 5062], [5070, 5090]], "annotations": [{"brat_id": "R12", "a_text": "sai", "rel_type": "IS_INCLUDED", "b_text": "esimestel sajanditel", "b_index": 1}]}, {"base_span": [[5485, 5496], [5497, 5505]], "annotations": [{"brat_id": "R9", "a_text": "Aastal 1204", "rel_type": "INCLUDES", "b_text": "vallutas", "b_index": 1}]}, {"base_span": [[5485, 5496], [5574, 5581]], "annotations": [{"brat_id": "R10", "a_text": "Aastal 1204", "rel_type": "INCLUDES", "b_text": "rüüstas", "b_index": 1}]}, {"base_span": [[6046, 6057], [6058, 6062]], "annotations": [{"brat_id": "R11", "a_text": "ühel päeval", "rel_type": "SIMULTANEOUS", "b_text": "olid", "b_index": 1}]}]}]}