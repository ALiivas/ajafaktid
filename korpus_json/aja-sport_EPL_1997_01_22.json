{"text": "Lahtis karjääri esimese maailma karika etapi võitnud Norra murdmaasuusatajanna Marit Mikkelsplassi saagiks langesid aastaid keskpärased kohad .\nOlümpiahõbe leiab , et auhinnapoodiumile on tal aidanud tõusta läbimõeldum harjutamine .\nTiitlivõistluste hõrka aroomi koges Mikkelsplass esmakordselt 1988. aastal Calgary taliolümpial .\nToona neiupõlvenime Wold kandnud suusapiiga teenis 4 x 5 km teatenaiskonnas hõbemedali .\nJärgmisel aastal osales ta Lahti MMil , seejärel pudenes maailmameistrite Berit Aunli ja Anette Boe võimekaimaks järglaseks arvatu neljaks hooajaks rahvuskoondisest .\nLiigne treenimine kurnas\n\" Treenisin arutult palju , piinas kurnatus , \" ütles veebruaris 32aastaseks saav Mikkelsplass intervjuus Postimehele ja Eesti Päevalehele .\n\" 1992. aastal hakkasin end taas leidma .\nNüüd tunnen oma võimeid väga hästi .\nPüüdes= treeningutesse põhjalikult keskenduda , ei harjuta ma liiga tugevasti ega liiga nõrgalt .\nHarjutan just nii , nagu minu organismile sobib .\nOlen palju õppinud . \"\n1994. aastal võitis meditsiiniõe haridusega Mikkelsplass Lillehammeri olümpial 30 km klassikadistantsil hõbemedali .\nEelmisel hooajal mahtus ta MKetappidel neli korda esikolmikusse , alati klassikalises sõiduviisis .\n\" Ei teagi , miks klassikatehnika rohkem sobib .\nOlen püüdnud ka uisustiili parandada .\nEnt kuna olen just klassikalises sõiduviisis edukam , peaksin ilmselt seda eelistama . \"\nTänavuse talve esimestel MK osavõistlustel lõpetas Mikkelsplass Davosis kuuendana ja suusatas teatevahetuses parima etapiaja .\nKülmetanud Davosis , läks ta Brussonis ja Oberstdorfis starti tõbisena .\nOmeti tagas Marit Oberstdorfis norralastele nelikvõidu .\nOberstdorfi märjal lumel sõitmine valmistas kõigile tuska , norralasi saatis suuredu tänu määrimiskunstile .\n\" Meie spetsialistid leidsid erilise määre , \" tunnistas Mikkelsplass .\n\" Millise , see on saladus , mida ma ei tohi kellelegi öelda , \" naeris ta .\nMägedes puhtam õhk kui alpimajas\nEnne MMi harjutavad Norra naissuusatajad kaksteist päeva Shveitsi mägikuurordis Sankt-Moritzis .\nAlpimajja , mille kasutamise eetilisuse üle kisklesid hiljuti kaks Norra kuulsust Vebjörn Rodal ja Bjørn Dæhlie , Mikkelsplass ei kipu .\n\" Alpimajas valitseb ebamugavalt kuiv õhk , akent aga avada ei saa .\nEnamasti viibib seal palju sportlasi , elu muutub kärarikkaks , ma ei saa korralikult puhata .\nMulle meeldib avar loodus , mägedes harjutades on märgatavalt parem lõdvestuda . \"\nNorra koondnaiskonnas klapib Mikkelsplass paremini Trude Dybendahli-Hartziga , nad kuuluvad ka ühte klubisse .\n\" Tunneme teineteist juba noorteklassist .\nReisidel elame tihti koos .\nKoondises valitseb sõbralik õhkond , ei mingeid hõõrumisi . \"\nMehi ja naisi abistatakse koondises võrdselt , ajakirjanduses pälvivad aga meessuusatajad tunduvalt rohkem tähelepanu .\n\" üks mees on peaaegu alati parim - Bjørn Dæhlie , \" põhjendas Mikkelsplass oma sookaaslaste varjujäämist .\n\" Kui Bjørn ära võtta , võivad ülejäänud norralased küll hästi esineda , kuid vaevalt et võita .\nEnt Norra naisedki on tõusuteel . \"\nAbikaasa täidab ka treeningupartneri rolli\nMarit on abielus endise Norra koondislase Pal Gunnar Mikkelsplassiga , Calgary olümpia hõbemedalimehega 15 km klassikadistantsil .\n\" Ta on treeningupartner , kellega harjutamisegi üle kasulik nõu pidada , kuid ta pole minu treener . \"\nEsimene MKvõit laupäeval Lahtis 15 km klassikadistantsil ei tulnud Maritile nagu lepase reega .\n\" Hommikul ei tundnud ma end kõige paremini , kõht valutas .\nNärveerisin , ei osanud arvatagi , et võin võita .\nPüüdsin endas siiski jõudu leida . \"\nVarem startinud Stefania Belmondole ja Jelena Välbele järele uhamine röövis ohtrasti jõudu , neist möödudes tundis Mikkelsplass end väga väsinuna .\n\" Siis andsin endale käsu : \" ära mõtle ega tunne midagi !\nUnusta , et sul on ka pea otsas , ja kasuta ainult jalgu - anna minna . \" \"\nMikkelsplassile pole jäänud märkamata ka suusamaailma ühe andekama juuniori Kristina Shmiguni läbimurdekatsed .\n\" Vabastiilis võitmiseks on Kristina Shmigun juba piisavalt tugev .\nTa peaks oma aega rahulikult kasutama , mitte aina rohkem ja rohkem treenima .\nOlen veendunud , et aasta-paari pärast sõidab ta kõigiga võrdselt . \"\nKuu aja pärast peetavatel MMvõistlustel Trondheimis loodab Mikkelsplass loorbereid lõigata eeskätt 30 km distantsil .\n", "meta": {"file": "aja-sport_EPL_1997_01_22"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [107, 115], "annotations": [{"brat_id": "T17"}]}, {"base_span": [116, 123], "annotations": [{"brat_id": "T1"}]}, {"base_span": [263, 268], "annotations": [{"brat_id": "T30"}]}, {"base_span": [295, 307], "annotations": [{"brat_id": "T2"}]}, {"base_span": [308, 328], "annotations": [{"brat_id": "T31"}]}, {"base_span": [331, 336], "annotations": [{"brat_id": "T3"}]}, {"base_span": [356, 363], "annotations": [{"brat_id": "T29"}]}, {"base_span": [420, 436], "annotations": [{"brat_id": "T4"}]}, {"base_span": [437, 443], "annotations": [{"brat_id": "T18"}]}, {"base_span": [447, 457], "annotations": [{"brat_id": "T19"}]}, {"base_span": [666, 676], "annotations": [{"brat_id": "T5"}]}, {"base_span": [677, 688], "annotations": [{"brat_id": "T6"}]}, {"base_span": [689, 693], "annotations": [{"brat_id": "T20"}]}, {"base_span": [755, 767], "annotations": [{"brat_id": "T7"}]}, {"base_span": [768, 776], "annotations": [{"brat_id": "T21"}]}, {"base_span": [786, 792], "annotations": [{"brat_id": "T22"}]}, {"base_span": [795, 799], "annotations": [{"brat_id": "T8"}]}, {"base_span": [800, 806], "annotations": [{"brat_id": "T23"}]}, {"base_span": [1003, 1015], "annotations": [{"brat_id": "T9"}]}, {"base_span": [1016, 1022], "annotations": [{"brat_id": "T24"}]}, {"base_span": [1397, 1411], "annotations": [{"brat_id": "T10"}]}, {"base_span": [1422, 1439], "annotations": [{"brat_id": "T25"}]}, {"base_span": [1954, 1964], "annotations": [{"brat_id": "T26"}]}, {"base_span": [1986, 2001], "annotations": [{"brat_id": "T11"}]}, {"base_span": [2086, 2095], "annotations": [{"brat_id": "T32"}]}, {"base_span": [2096, 2103], "annotations": [{"brat_id": "T12"}]}, {"base_span": [3317, 3323], "annotations": [{"brat_id": "T27"}]}, {"base_span": [3324, 3333], "annotations": [{"brat_id": "T13"}]}, {"base_span": [3407, 3415], "annotations": [{"brat_id": "T14"}]}, {"base_span": [3419, 3426], "annotations": [{"brat_id": "T33"}]}, {"base_span": [4116, 4134], "annotations": [{"brat_id": "T15"}]}, {"base_span": [4135, 4141], "annotations": [{"brat_id": "T34"}]}, {"base_span": [4166, 4180], "annotations": [{"brat_id": "T16"}]}, {"base_span": [4192, 4205], "annotations": [{"brat_id": "T28"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": []}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[263, 268], [308, 328]], "annotations": [{"brat_id": "R14", "a_text": "koges", "rel_type": "has_Argument", "b_text": "Calgary taliolümpial", "b_index": 1}]}, {"base_span": [[437, 443], [447, 457]], "annotations": [{"brat_id": "R2", "a_text": "osales", "rel_type": "has_Argument", "b_text": "Lahti MMil", "b_index": 1}]}, {"base_span": [[768, 776], [786, 792]], "annotations": [{"brat_id": "R5", "a_text": "hakkasin", "rel_type": "has_Argument", "b_text": "leidma", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[107, 115]], "annotations": [{"brat_id": "T17", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[263, 268]], "annotations": [{"brat_id": "T30", "class": "I_STATE", "class_confidence": "high", "duration": "weeks", "duration_confidence": "high", "comment": null}]}, {"base_span": [[308, 328]], "annotations": [{"brat_id": "T31", "class": "OCCURRENCE", "class_confidence": "high", "duration": "weeks", "duration_confidence": "high", "comment": null}]}, {"base_span": [[356, 363]], "annotations": [{"brat_id": "T29", "class": "OCCURRENCE", "class_confidence": "neutral", "duration": "years", "duration_confidence": "high", "comment": null}]}, {"base_span": [[437, 443]], "annotations": [{"brat_id": "T18", "class": "I_ACTION", "class_confidence": "high", "duration": "days", "duration_confidence": "high", "comment": null}]}, {"base_span": [[447, 457]], "annotations": [{"brat_id": "T19", "class": "OCCURRENCE", "class_confidence": "high", "duration": "days", "duration_confidence": "high", "comment": null}]}, {"base_span": [[689, 693]], "annotations": [{"brat_id": "T20", "class": "OCCURRENCE", "class_confidence": "high", "duration": "instant", "duration_confidence": "high", "comment": null}]}, {"base_span": [[768, 776]], "annotations": [{"brat_id": "T21", "class": "ASPECTUAL", "class_confidence": "high", "duration": "months", "duration_confidence": "low", "comment": null}]}, {"base_span": [[786, 792]], "annotations": [{"brat_id": "T22", "class": "OCCURRENCE", "class_confidence": "high", "duration": "months", "duration_confidence": "low", "comment": null}]}, {"base_span": [[800, 806]], "annotations": [{"brat_id": "T23", "class": "OCCURRENCE", "class_confidence": "neutral", "duration": "years", "duration_confidence": "low", "comment": null}]}, {"base_span": [[1016, 1022]], "annotations": [{"brat_id": "T24", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[1422, 1439]], "annotations": [{"brat_id": "T25", "class": "OCCURRENCE", "class_confidence": "high", "duration": "days", "duration_confidence": "high", "comment": null}]}, {"base_span": [[1954, 1964]], "annotations": [{"brat_id": "T26", "class": "OCCURRENCE", "class_confidence": "high", "duration": "days", "duration_confidence": "high", "comment": null}]}, {"base_span": [[2086, 2095]], "annotations": [{"brat_id": "T32", "class": "OCCURRENCE", "class_confidence": "high", "duration": "hours", "duration_confidence": "neutral", "comment": null}]}, {"base_span": [[3317, 3323]], "annotations": [{"brat_id": "T27", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}, {"base_span": [[3419, 3426]], "annotations": [{"brat_id": "T33", "class": "OCCURRENCE", "class_confidence": "neutral", "duration": "hours", "duration_confidence": "neutral", "comment": null}]}, {"base_span": [[4135, 4141]], "annotations": [{"brat_id": "T34", "class": "OCCURRENCE", "class_confidence": "neutral", "duration": "years", "duration_confidence": "low", "comment": null}]}, {"base_span": [[4192, 4205]], "annotations": [{"brat_id": "T28", "class": "OCCURRENCE", "class_confidence": "high", "duration": "days", "duration_confidence": "high", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[116, 123]], "annotations": [{"brat_id": "T1", "tid": "t1", "type": "DURATION", "value": "PXY", "mod": null, "anchor_time_id": null, "comment": null}]}, {"base_span": [[295, 307]], "annotations": [{"brat_id": "T2", "tid": "t2", "type": "DATE", "value": "1988", "mod": null, "anchor_time_id": null, "comment": null}]}, {"base_span": [[331, 336]], "annotations": [{"brat_id": "T3", "tid": "t3", "type": "DATE", "value": "1988", "mod": null, "anchor_time_id": "t2", "comment": null}]}, {"base_span": [[420, 436]], "annotations": [{"brat_id": "T4", "tid": "t4", "type": "DATE", "value": "1989", "mod": null, "anchor_time_id": "t3", "comment": null}]}, {"base_span": [[666, 676]], "annotations": [{"brat_id": "T5", "tid": "t5", "type": "DATE", "value": "1997-02", "mod": null, "anchor_time_id": null, "comment": null}]}, {"base_span": [[677, 688]], "annotations": [{"brat_id": "T6", "tid": "t6", "type": "DURATION", "value": "P32Y", "mod": null, "anchor_time_id": null, "comment": null}]}, {"base_span": [[755, 767]], "annotations": [{"brat_id": "T7", "tid": "t7", "type": "DATE", "value": "1992", "mod": null, "anchor_time_id": null, "comment": null}]}, {"base_span": [[795, 799]], "annotations": [{"brat_id": "T8", "tid": "t8", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[1003, 1015]], "annotations": [{"brat_id": "T9", "tid": "t9", "type": "DATE", "value": "1994", "mod": null, "anchor_time_id": null, "comment": null}]}, {"base_span": [[1397, 1411]], "annotations": [{"brat_id": "T10", "tid": "t10", "type": "DATE", "value": "1997-WI", "mod": null, "anchor_time_id": null, "comment": null}]}, {"base_span": [[1986, 2001]], "annotations": [{"brat_id": "T11", "tid": "t11", "type": "DURATION", "value": "P12D", "mod": null, "anchor_time_id": null, "comment": null}]}, {"base_span": [[2096, 2103]], "annotations": [{"brat_id": "T12", "tid": "t12", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[3324, 3333]], "annotations": [{"brat_id": "T13", "tid": "t13", "type": "DATE", "value": "1997-01-18", "mod": null, "anchor_time_id": null, "comment": null}]}, {"base_span": [[3407, 3415]], "annotations": [{"brat_id": "T14", "tid": "t14", "type": "TIME", "value": "1997-01-18TMO", "mod": null, "anchor_time_id": "t13", "comment": null}]}, {"base_span": [[4116, 4134]], "annotations": [{"brat_id": "T15", "tid": "t1_1", "type": "DURATION", "value": "P2Y", "mod": "APPROX", "anchor_time_id": null, "comment": null}]}, {"base_span": [[4166, 4180]], "annotations": [{"brat_id": "T16", "tid": "t15", "type": "DATE", "value": "1997-02", "mod": null, "anchor_time_id": null, "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[107, 115], [116, 123]], "annotations": [{"brat_id": "R1", "a_text": "langesid", "rel_type": "IS_INCLUDED", "b_text": "aastaid", "b_index": 1}]}, {"base_span": [[263, 268], [295, 307]], "annotations": [{"brat_id": "R15", "a_text": "koges", "rel_type": "IS_INCLUDED", "b_text": "1988. aastal", "b_index": 1}]}, {"base_span": [[331, 336], [356, 363]], "annotations": [{"brat_id": "R13", "a_text": "Toona", "rel_type": "IS_INCLUDED", "b_text": "kandnud", "b_index": 1}]}, {"base_span": [[420, 436], [437, 443]], "annotations": [{"brat_id": "R3", "a_text": "Järgmisel aastal", "rel_type": "INCLUDES", "b_text": "osales", "b_index": 1}]}, {"base_span": [[666, 676], [689, 693]], "annotations": [{"brat_id": "R4", "a_text": "veebruaris", "rel_type": "INCLUDES", "b_text": "saav", "b_index": 1}]}, {"base_span": [[677, 688], [689, 693]], "annotations": [{"brat_id": "R19", "a_text": "32aastaseks", "rel_type": "SIMULTANEOUS", "b_text": "saav", "b_index": 1}]}, {"base_span": [[755, 767], [768, 776]], "annotations": [{"brat_id": "R6", "a_text": "1992. aastal", "rel_type": "INCLUDES", "b_text": "hakkasin", "b_index": 1}]}, {"base_span": [[795, 799], [800, 806]], "annotations": [{"brat_id": "R7", "a_text": "Nüüd", "rel_type": "IS_INCLUDED", "b_text": "tunnen", "b_index": 1}]}, {"base_span": [[1003, 1015], [1016, 1022]], "annotations": [{"brat_id": "R8", "a_text": "1994. aastal", "rel_type": "INCLUDES", "b_text": "võitis", "b_index": 1}]}, {"base_span": [[1397, 1411], [1422, 1439]], "annotations": [{"brat_id": "R9", "a_text": "Tänavuse talve", "rel_type": "INCLUDES", "b_text": "MK osavõistlustel", "b_index": 1}]}, {"base_span": [[1954, 1964], [1986, 2001]], "annotations": [{"brat_id": "R10", "a_text": "harjutavad", "rel_type": "SIMULTANEOUS", "b_text": "kaksteist päeva", "b_index": 1}]}, {"base_span": [[2086, 2095], [2096, 2103]], "annotations": [{"brat_id": "R16", "a_text": "kisklesid", "rel_type": "IS_INCLUDED", "b_text": "hiljuti", "b_index": 1}]}, {"base_span": [[3317, 3323], [3324, 3333]], "annotations": [{"brat_id": "R11", "a_text": "MKvõit", "rel_type": "IS_INCLUDED", "b_text": "laupäeval", "b_index": 1}]}, {"base_span": [[3407, 3415], [3419, 3426]], "annotations": [{"brat_id": "R17", "a_text": "Hommikul", "rel_type": "SIMULTANEOUS", "b_text": "tundnud", "b_index": 1}]}, {"base_span": [[4116, 4134], [4135, 4141]], "annotations": [{"brat_id": "R18", "a_text": "aasta-paari pärast", "rel_type": "BEFORE", "b_text": "sõidab", "b_index": 1}]}, {"base_span": [[4166, 4180], [4192, 4205]], "annotations": [{"brat_id": "R12", "a_text": "Kuu aja pärast", "rel_type": "BEFORE", "b_text": "MMvõistlustel", "b_index": 1}]}]}]}