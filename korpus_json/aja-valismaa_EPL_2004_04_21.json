{"text": "Teist ametiaega alustanud Vene president Vladimir Putin tegi meelehead kõrgematele riigiametnikele , tõstes töövõime suurendamisele ja korruptsiooni piiramisele viidates neil tublisti palka , unustamata ka ennast .\n; Presidendi kuupalk tõusis presidendi dekreediga peaaegu kaks korda , 5100 dollarini , mis ajalehe Vedomosti andmeil ligineb näiteks Hispaania peaministri palgale .\nBriti peaministri palgast moodustab see siiski vaid viiendiku ja USA presidendi palgast kuuendiku .\nViiekordne palgatõus\nVene peaministri töötasu kerkis ligi viis korda , 4000 dollarini , asepeaministril ja ministritel 3000 dollarini ning aseministritel 1500 dollarini .\nMõne ministeeriumi osakonnajuhataja töötasu tõusvat koguni 12 korda ning palgalisa said ka 35 000 alama astme ametnikku , kel töötasu tõusis 100-500 dollarit .\nVene või pigem küll selle pea- ja suurlinnade elule iseloomulikult esitasidki paljud meediaväljaanded palganumbrid dollarites .\nVedomosti lisab ühe näitena , et nüüd hakkab Vene president Eesti kolleegist rohkem teenima - vastavalt 61 833 ja 41 472 dollarit aastas .\nRubladesse arvestatult saaks Vene president seega 1 762 236 rubla aastas .\nMiljonäri Putinist palgatõusu tõttu aga ei saa , sest ta juba on seda .\nPutini valimiste-eelne varandusliku seisu deklaratsiooni järgi on tal vara kaheksa miljoni rubla ulatuses .\nPalka tõsteti siiski vaid ligikaudu kümnel protsendil kõigist Vene riigiteenistujatest ning ülejäänute tasu kasvust pole midagi kuulda .\nSellegipoolest on tegemist suurima ametnike palgatõusuga nõukogude aja järgsel Venemaal .\nAsepeaminister Aleksandr Šukovi sõnul saadi raha palgatõusuks valitsusvahetuse käigus tehtud koondamise arvel .\nŠukov ütles Interfaxile , et palgatõus aitab võidelda korruptsiooniga ning kvalifitseeritud ametnike valik riigiametitesse on nüüd lihtsam , sest vahe eraettevõtluses teenituga on väiksem .\nVarem tõsteti palka salaja\n\" Ega see reform riiklikus televisioonis ei ilmu ja kõvasti välja ei hõigata .\nKui Jeltsin oma palka suurendas , siis tegi ta seda salajase dekreediga , \" ütles uurimiskeskuse Panorama juht Vladimir Pribõlovski .\nTema sõnul on paljudel bürokraatidel väikese palga kompensatsiooniks hulk privileege .\nKõrgete ametnike puhul näiteks miljoneid väärt tasuta korterid , autojuhiga autod , suvilad .\nEksminister Jevgeni Jassin privileege ei eita , kuid peab neid väikese palga juures tähtsusetuks .\nAastapalk dollarites\n-USA president - 400 000\n-Briti peaminister - 291 750\n-Prantsuse valitsusliige - 190 810\n-Hispaania peaminister - 72 000\n-Eesti president - 41 472\nAllikas : Vedomosti\n", "meta": {"file": "aja-valismaa_EPL_2004_04_21"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [973, 977], "annotations": [{"brat_id": "T1"}]}, {"base_span": [978, 984], "annotations": [{"brat_id": "T7"}]}, {"base_span": [1024, 1031], "annotations": [{"brat_id": "T8"}]}, {"base_span": [1070, 1076], "annotations": [{"brat_id": "T2"}]}, {"base_span": [1102, 1107], "annotations": [{"brat_id": "T9"}]}, {"base_span": [1145, 1151], "annotations": [{"brat_id": "T3"}]}, {"base_span": [1796, 1798], "annotations": [{"brat_id": "T10"}]}, {"base_span": [1799, 1803], "annotations": [{"brat_id": "T4"}]}, {"base_span": [1863, 1868], "annotations": [{"brat_id": "T5"}]}, {"base_span": [1869, 1876], "annotations": [{"brat_id": "T6"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": []}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[978, 984], [1024, 1031]], "annotations": [{"brat_id": "R2", "a_text": "hakkab", "rel_type": "has_Argument", "b_text": "teenima", "b_index": 1}]}]}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[978, 984]], "annotations": [{"brat_id": "T7", "class": "ASPECTUAL", "class_confidence": "high", "duration": "instant", "duration_confidence": "high", "comment": null}]}, {"base_span": [[1024, 1031]], "annotations": [{"brat_id": "T8", "class": "OCCURRENCE", "class_confidence": "neutral", "duration": "years", "duration_confidence": "neutral", "comment": null}]}, {"base_span": [[1102, 1107]], "annotations": [{"brat_id": "T9", "class": "OCCURRENCE", "class_confidence": "high", "duration": "months", "duration_confidence": "high", "comment": null}]}, {"base_span": [[1796, 1798]], "annotations": [{"brat_id": "T10", "class": "STATE", "class_confidence": "high", "duration": "years", "duration_confidence": "neutral", "comment": null}]}, {"base_span": [[1869, 1876]], "annotations": [{"brat_id": "T6", "class": "OCCURRENCE", "class_confidence": "high", "duration": "days", "duration_confidence": "neutral", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[973, 977]], "annotations": [{"brat_id": "T1", "tid": "t1", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[1070, 1076]], "annotations": [{"brat_id": "T2", "tid": "t1_1", "type": "SET", "value": "P1Y", "mod": null, "anchor_time_id": null, "comment": null}]}, {"base_span": [[1145, 1151]], "annotations": [{"brat_id": "T3", "tid": "t1_2", "type": "SET", "value": "P1Y", "mod": null, "anchor_time_id": null, "comment": null}]}, {"base_span": [[1799, 1803]], "annotations": [{"brat_id": "T4", "tid": "t2", "type": "DATE", "value": "PRESENT_REF", "mod": null, "anchor_time_id": "t0", "comment": null}]}, {"base_span": [[1863, 1868]], "annotations": [{"brat_id": "T5", "tid": "t1_3", "type": "DATE", "value": "PAST_REF", "mod": null, "anchor_time_id": "t0", "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[973, 977], [978, 984]], "annotations": [{"brat_id": "R3", "a_text": "nüüd", "rel_type": "SIMULTANEOUS", "b_text": "hakkab", "b_index": 1}]}, {"base_span": [[973, 977], [1024, 1031]], "annotations": [{"brat_id": "R4", "a_text": "nüüd", "rel_type": "IS_INCLUDED", "b_text": "teenima", "b_index": 1}]}, {"base_span": [[978, 984], [1070, 1076]], "annotations": [{"brat_id": "R8", "a_text": "hakkab", "rel_type": "BEFORE", "b_text": "aastas", "b_index": 1}]}, {"base_span": [[1024, 1031], [1070, 1076]], "annotations": [{"brat_id": "R7", "a_text": "teenima", "rel_type": "INCLUDES", "b_text": "aastas", "b_index": 1}]}, {"base_span": [[1102, 1107], [1145, 1151]], "annotations": [{"brat_id": "R5", "a_text": "saaks", "rel_type": "SIMULTANEOUS", "b_text": "aastas", "b_index": 1}]}, {"base_span": [[1796, 1798], [1799, 1803]], "annotations": [{"brat_id": "R6", "a_text": "on", "rel_type": "INCLUDES", "b_text": "nüüd", "b_index": 1}]}, {"base_span": [[1863, 1868], [1869, 1876]], "annotations": [{"brat_id": "R1", "a_text": "Varem", "rel_type": "INCLUDES", "b_text": "tõsteti", "b_index": 1}]}]}]}