{"text": "Viimase poolsajandi jooksul enamtõlgitud eesti raamatutest\nEi saa ju kuidagi kinnitada , et eesti kirjandust oleks võõrkeeltesse vähe ümber pandud , ometi peituvad viimaste aastakümnete tõlketöös hämmastavad paradoksid .\nMitmete määratute arvude taga on sisuline tühjus , samas kui tagasihoidlikud numbrid võivad endas kanda kirjanduslikku tihedust .\nMeie sajandi teise poole kirjanikest on end tõepoolest maailmanimeks kirjutanud vaid Jaan Kross .\nTema nimi on pähe kulunud kõigile Nobeli komitee liikmeile .\nJaan Kross on esimene maailma kõigis suurtes keeltes ja sealjuures soliidsetes kirjastustes ilmunud eestlasest kirjanik .\nKonkurentsi tihedust arvestades on Krossi läbimurd Läände olnud mitmekordselt tähendusrikkam Leberechti ja Smuuli suurtest tiraazhidest Idas .\nKrossi senise sisuka ja mahuka loome menuteoseks sai “ Keisri hull ” ( 1978 ) .\nMinu pärimisele , kas looja ka ise aimas , et just see raamat mürinal üle ilma läheb , muheles Kross elutarga südamlikkusega : “ Issand Jumal , sel juhul pidanuksin ma ju käsikirja masslugeja tarbeks mugandama .\nSelliste asjadega ma ometi ei tegele . ”\nMilline “ Keisri hullu ” tõlge on parim ?\nSeegi küsimus on mõistlik esitada vaid Krossile enesele , sest tema briljantne keeleoskus annab võrdlusele garantii .\nKross : “ Ehk Jean-Luc Moreau tehtud ümberpanek prantsuse keelde .\nSee on luuletaja ning keelemehe meistritöö . ”\nMitmes keeles “ Keisri hullu ” loetakse ?\nKross kõneleb , et hiljaaegu kohanud ta professor Kalle Kasemaad , kes just naasnud Kreekast .\nAteena südalinna esinduslikus raamatupoes hoidnud professor peos “ Keisri hullu ” kreeka keeles .\nKross : “ Minul kreeklastega lepingut ei ole .\nTegu on piraattõlkega , aga Kasemaa kinnitus tõstab tõlgete arvu kahekümne neljale . ”\n\nKui EK(b)P Keskkomitee I sekretär Nikolai Karotamm 1949. aasta kevadel oli Kremlis aru andmas kollektiviseerimise edenemisest Eestis , päris Stalin Eesti parteijuhi üllatuseks : “ Nikolai Georgijevitsh , kas Te olete lugenud Gans Leberechti romaani “ Valgus Koordis ” ? ”\nKarotamm pidi süüdlaslikult tunnistama , et ei ole . “ Hea raamat , ” sõnas Stalin . “ Tuleb lugeda . ”\nEesti kirjanik Hans Leberecht kirjutas teadaolevalt vene keeles . “ Valgus Koordis ” nägi ilmavalgust Leningradi ajakirja “ Zvezda ” 1948. aasta detsembrinumbris .\nSama teos , mille sisuks kollektiviseerimise idüll Eestis , oli esitatud ka kirjastuse Ilukirjandus ja Kunst 1948. aasta romaanivõistlusele , kuid zhürii ( P. Viiding , P. Rummo , E. Männik , F. Kõlli ) pidas käsikirja kunstiliselt nõrgukeseks ja abituks .\nSee oli muidugi ettevaatamatu tegu ja ENSV Ministrite Nõukogu nimetas uue , poliitiliselt pädevama zhürii - J. Semper , P. Kuusberg , O. Urgart , L. Remmelgas , D. Rudnev - , kes kuulutaski välja “ õige ” otsuse : esimene auhind Hans Leberechtile .\nKohemaid järgnes kõrgemalt poolt direktiiv : raamat kibekähku eesti keelde tõlkida ja viivitamatult kirjastada .\nVeel samal 1949. aastal sai “ Valgus Koordis ” Stalini preemia .\nRomaan levis plahvatuslikult ning ilmus ühtekokku 23 keeles , sealjuures näiteks ka hiina ja vietnami keeles , Saksa DV-s ja Poola RV-s anti romaanist neli trükki .\nNii levis üle ilma väärtõde priitahtlikult kolhoosi ühinenud õnnelikust eesti külast , kuni alles aastal 1970 Heino Kiige “ Tondiöömaja ” kolleegi patu ja vale lunastas .\n\nMöödus napilt kümmekond aastat , mil algas teise eesti raamatu samasugune triumfikäik .\nJuhan Smuuli “ Jäine raamat ” , lüüriline , mõtisklev ja romantiline reisipäevik Lõuna jäämandrile sooritatud pikast retkest nägi trükivalgust 1958. aasta “ Loomingus ” , tulles järgmisel aastal juba eraldi raamatuna .\nTeos oli tollases üleliidulises kirjapildis uudne , Antarktise alistamise kangelaslikkust ei pihitud paatose ja eneseupitamisega , vaid tabamatu ja järeletegematu poeesiaga ; mõistev , humoorikas ja stambivaba tekst oli kui õhku , avarust ja hingamist saanud ookeanilt endalt .\nVaatamata päris mitmekümnele suuremale või väiksemale mittemõistmisele ja viltutõlkimisele suutis Leon Toom “ Jäise raamatu ” vene keelde ümber panna üldiselt samas helistikus , mida pruukis Smuul originaalis .\nJa raamatu edu oli määratu - ainuüksi vene keeles ilmus 1961. aastal Lenini preemia saanud teksti ligi 20 trükki .\nStatistikute arvates tõlgiti “ Jäine raamat ” 24 keelde , seega “ Valgust Koordis ” napilt edestades .\nEt neil aegadel tiraazhidega ei koonerdatud , jääbki ühe eesti kirjandusteose kõigi aegade trükiarvu rekord kõigiks aegadeks Juhan Smuuli ja “ Jäise raamatu ” kätte - raamatut ilmus üle miljoni eksemplari .\nSmuul ei ärbelnud kunagi , et on kõige kuulsam , andekam või rikkam .\nVaid üks kord olen olnud tunnistajaks , mil ta ühe sinnakanti märkuse tegi .\nNimelt tol õhtul , kui kuidagi oli “ läbi imbunud ” teade samal päeval koos istunud Lenini preemiate komitee otsusest määrata kõrgeim riiklik kirjanduslik tunnustus “ Jäisele raamatule ” , ütles Juhan mulle oma Kadrioru kodus ( mäletatavasti kolmanda pitsi järel ) : “ See raamat jääb kauaks ... ”\n\nEhkki Leberechti ja Smuuli tõlgiti arutult palju , võib ometi paradoksaalselt küsida : kas “ Valgus Koordis ” ja “ Jäine raamat ” olid ikka rahvusvaheliselt tuntud ?\nNeed raamatud olid küll mingil määral märgatavad ühe maailmasüsteemi ja maailmanägemise sees , kindlas geopoliitilises väljas .\nKui te täna küsiksite sajalt soomlaselt , kes olid Leberecht või Smuul , saaksite ilmselt vastuseks sada pearaputust .\nVeel kaugemale küsima minna oleks sootuks mõttetu .\nEnt milline eesti romaan jõuab esimesena veerandsajasse keelde ?\nNäib , et esialgu Krossile võistlejaid ei ole .\n", "meta": {"file": "aja-kultuur_luup_1997_23"}, "layers": [{"name": "brat_entities", "attributes": ["brat_id"], "parent": null, "enveloping": null, "ambiguous": false, "serialisation_module": null, "meta": {}, "spans": [{"base_span": [0, 27], "annotations": [{"brat_id": "T1"}]}, {"base_span": [28, 40], "annotations": [{"brat_id": "T18"}]}, {"base_span": [164, 185], "annotations": [{"brat_id": "T2"}]}, {"base_span": [186, 195], "annotations": [{"brat_id": "T19"}]}, {"base_span": [351, 375], "annotations": [{"brat_id": "T3"}]}, {"base_span": [376, 387], "annotations": [{"brat_id": "T20"}]}, {"base_span": [830, 841], "annotations": [{"brat_id": "T21"}]}, {"base_span": [846, 850], "annotations": [{"brat_id": "T4"}]}, {"base_span": [1443, 1452], "annotations": [{"brat_id": "T5"}]}, {"base_span": [1453, 1460], "annotations": [{"brat_id": "T22"}]}, {"base_span": [1803, 1822], "annotations": [{"brat_id": "T6"}]}, {"base_span": [1839, 1845], "annotations": [{"brat_id": "T23"}]}, {"base_span": [2261, 2272], "annotations": [{"brat_id": "T7"}]}, {"base_span": [2273, 2289], "annotations": [{"brat_id": "T24"}]}, {"base_span": [2401, 2412], "annotations": [{"brat_id": "T8"}]}, {"base_span": [2413, 2431], "annotations": [{"brat_id": "T25"}]}, {"base_span": [2922, 2934], "annotations": [{"brat_id": "T9"}]}, {"base_span": [2935, 2938], "annotations": [{"brat_id": "T26"}]}, {"base_span": [3239, 3250], "annotations": [{"brat_id": "T10"}]}, {"base_span": [3301, 3309], "annotations": [{"brat_id": "T27"}]}, {"base_span": [3313, 3319], "annotations": [{"brat_id": "T28"}]}, {"base_span": [3327, 3343], "annotations": [{"brat_id": "T11"}]}, {"base_span": [3526, 3530], "annotations": [{"brat_id": "T29"}]}, {"base_span": [3544, 3555], "annotations": [{"brat_id": "T12"}]}, {"base_span": [3572, 3578], "annotations": [{"brat_id": "T30"}]}, {"base_span": [3579, 3595], "annotations": [{"brat_id": "T13"}]}, {"base_span": [4159, 4164], "annotations": [{"brat_id": "T31"}]}, {"base_span": [4165, 4177], "annotations": [{"brat_id": "T14"}]}, {"base_span": [4688, 4697], "annotations": [{"brat_id": "T15"}]}, {"base_span": [4733, 4738], "annotations": [{"brat_id": "T34"}]}, {"base_span": [4739, 4751], "annotations": [{"brat_id": "T16"}]}, {"base_span": [4757, 4764], "annotations": [{"brat_id": "T33"}]}, {"base_span": [5281, 5285], "annotations": [{"brat_id": "T17"}]}, {"base_span": [5286, 5295], "annotations": [{"brat_id": "T32"}]}]}, {"name": "entities", "attributes": ["brat_id"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[376, 387]], "annotations": [{"brat_id": "T20"}]}, {"base_span": [[830, 841]], "annotations": [{"brat_id": "T21"}]}, {"base_span": [[2273, 2289]], "annotations": [{"brat_id": "T24"}]}]}, {"name": "event_arguments", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": []}, {"name": "events", "attributes": ["brat_id", "class", "class_confidence", "duration", "duration_confidence", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[28, 40]], "annotations": [{"brat_id": "T18", "class": "OCCURRENCE", "class_confidence": "high", "duration": "months", "duration_confidence": "neutral", "comment": null}]}, {"base_span": [[186, 195]], "annotations": [{"brat_id": "T19", "class": "OCCURRENCE", "class_confidence": "high", "duration": "years", "duration_confidence": "high", "comment": null}]}, {"base_span": [[1453, 1460]], "annotations": [{"brat_id": "T22", "class": "OCCURRENCE", "class_confidence": "high", "duration": "instant", "duration_confidence": "high", "comment": null}]}, {"base_span": [[1839, 1845]], "annotations": [{"brat_id": "T23", "class": "OCCURRENCE", "class_confidence": "high", "duration": "hours", "duration_confidence": "neutral", "comment": null}]}, {"base_span": [[2413, 2431]], "annotations": [{"brat_id": "T25", "class": "OCCURRENCE", "class_confidence": "high", "duration": "weeks", "duration_confidence": "neutral", "comment": null}]}, {"base_span": [[2935, 2938]], "annotations": [{"brat_id": "T26", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[3301, 3309]], "annotations": [{"brat_id": "T27", "class": "OCCURRENCE", "class_confidence": "high", "duration": "months", "duration_confidence": "low", "comment": null}]}, {"base_span": [[3313, 3319]], "annotations": [{"brat_id": "T28", "class": "OCCURRENCE", "class_confidence": "high", "duration": "years", "duration_confidence": "neutral", "comment": null}]}, {"base_span": [[3526, 3530]], "annotations": [{"brat_id": "T29", "class": "OCCURRENCE", "class_confidence": "low", "duration": "instant", "duration_confidence": "high", "comment": null}]}, {"base_span": [[3572, 3578]], "annotations": [{"brat_id": "T30", "class": "OCCURRENCE", "class_confidence": "high", "duration": "instant", "duration_confidence": "neutral", "comment": null}]}, {"base_span": [[4159, 4164]], "annotations": [{"brat_id": "T31", "class": "OCCURRENCE", "class_confidence": "high", "duration": "instant", "duration_confidence": "high", "comment": null}]}, {"base_span": [[4733, 4738]], "annotations": [{"brat_id": "T34", "class": "OCCURRENCE", "class_confidence": "high", "duration": "seconds", "duration_confidence": "neutral", "comment": null}]}, {"base_span": [[4757, 4764]], "annotations": [{"brat_id": "T33", "class": "OCCURRENCE", "class_confidence": "high", "duration": "hours", "duration_confidence": "neutral", "comment": null}]}, {"base_span": [[5286, 5295]], "annotations": [{"brat_id": "T32", "class": "OCCURRENCE", "class_confidence": "high", "duration": "minutes", "duration_confidence": "neutral", "comment": null}]}]}, {"name": "timexes", "attributes": ["brat_id", "tid", "type", "value", "mod", "anchor_time_id", "comment"], "parent": null, "enveloping": "brat_entities", "ambiguous": false, "serialisation_module": null, "meta": {}, "spans": [{"base_span": [[0, 27]], "annotations": [{"brat_id": "T1", "tid": "t1_1", "type": "DURATION", "value": "P50Y", "mod": null, "anchor_time_id": null, "comment": null}]}, {"base_span": [[164, 185]], "annotations": [{"brat_id": "T2", "tid": "t1_3", "type": "DURATION", "value": "PXXY", "mod": null, "anchor_time_id": null, "comment": null}]}, {"base_span": [[351, 375]], "annotations": [{"brat_id": "T3", "tid": "t1", "type": "DATE", "value": "19", "mod": "SECOND_HALF", "anchor_time_id": null, "comment": null}]}, {"base_span": [[846, 850]], "annotations": [{"brat_id": "T4", "tid": "t2", "type": "DATE", "value": "1978", "mod": null, "anchor_time_id": null, "comment": null}]}, {"base_span": [[1443, 1452]], "annotations": [{"brat_id": "T5", "tid": "t3", "type": "DATE", "value": "PAST_REF", "mod": null, "anchor_time_id": "t0", "comment": null}]}, {"base_span": [[1803, 1822]], "annotations": [{"brat_id": "T6", "tid": "t4", "type": "DATE", "value": "1949-SP", "mod": null, "anchor_time_id": null, "comment": null}]}, {"base_span": [[2261, 2272]], "annotations": [{"brat_id": "T7", "tid": "t5", "type": "DATE", "value": "1948", "mod": null, "anchor_time_id": null, "comment": null}]}, {"base_span": [[2401, 2412]], "annotations": [{"brat_id": "T8", "tid": "t6", "type": "DATE", "value": "1948", "mod": null, "anchor_time_id": null, "comment": null}]}, {"base_span": [[2922, 2934]], "annotations": [{"brat_id": "T9", "tid": "t7", "type": "DATE", "value": "1949", "mod": null, "anchor_time_id": null, "comment": null}]}, {"base_span": [[3239, 3250]], "annotations": [{"brat_id": "T10", "tid": "t8", "type": "DATE", "value": "1970", "mod": null, "anchor_time_id": null, "comment": null}]}, {"base_span": [[3327, 3343]], "annotations": [{"brat_id": "T11", "tid": "t9", "type": "DURATION", "value": "P10Y", "mod": null, "anchor_time_id": null, "comment": null}]}, {"base_span": [[3544, 3555]], "annotations": [{"brat_id": "T12", "tid": "t10", "type": "DATE", "value": "1958", "mod": null, "anchor_time_id": null, "comment": null}]}, {"base_span": [[3579, 3595]], "annotations": [{"brat_id": "T13", "tid": "t11", "type": "DATE", "value": "1959", "mod": null, "anchor_time_id": "t10", "comment": null}]}, {"base_span": [[4165, 4177]], "annotations": [{"brat_id": "T14", "tid": "t12", "type": "DATE", "value": "1961", "mod": null, "anchor_time_id": null, "comment": null}]}, {"base_span": [[4688, 4697]], "annotations": [{"brat_id": "T15", "tid": "t13", "type": "TIME", "value": "TEV", "mod": null, "anchor_time_id": "??", "comment": null}]}, {"base_span": [[4739, 4751]], "annotations": [{"brat_id": "T16", "tid": "t14", "type": "DATE", "value": "XXXX-XX-XX", "mod": null, "anchor_time_id": "t13", "comment": null}]}, {"base_span": [[5281, 5285]], "annotations": [{"brat_id": "T17", "tid": "t15", "type": "DATE", "value": "PRESENT_REF", "mod": null, "anchor_time_id": "t0", "comment": null}]}]}, {"name": "tlinks", "attributes": ["brat_id", "a_text", "rel_type", "b_text", "b_index"], "parent": null, "enveloping": "brat_entities", "ambiguous": true, "serialisation_module": null, "meta": {}, "spans": [{"base_span": [[0, 27], [28, 40]], "annotations": [{"brat_id": "R1", "a_text": "Viimase poolsajandi jooksul", "rel_type": "INCLUDES", "b_text": "enamtõlgitud", "b_index": 1}]}, {"base_span": [[164, 185], [186, 195]], "annotations": [{"brat_id": "R2", "a_text": "viimaste aastakümnete", "rel_type": "SIMULTANEOUS", "b_text": "tõlketöös", "b_index": 1}]}, {"base_span": [[351, 375], [376, 387]], "annotations": [{"brat_id": "R15", "a_text": "Meie sajandi teise poole", "rel_type": "SIMULTANEOUS", "b_text": "kirjanikest", "b_index": 1}]}, {"base_span": [[830, 841], [846, 850]], "annotations": [{"brat_id": "R16", "a_text": "Keisri hull", "rel_type": "IS_INCLUDED", "b_text": "1978", "b_index": 1}]}, {"base_span": [[1443, 1452], [1453, 1460]], "annotations": [{"brat_id": "R3", "a_text": "hiljaaegu", "rel_type": "INCLUDES", "b_text": "kohanud", "b_index": 1}]}, {"base_span": [[1803, 1822], [1839, 1845]], "annotations": [{"brat_id": "R4", "a_text": "1949. aasta kevadel", "rel_type": "INCLUDES", "b_text": "andmas", "b_index": 1}]}, {"base_span": [[2261, 2272], [2273, 2289]], "annotations": [{"brat_id": "R17", "a_text": "1948. aasta", "rel_type": "INCLUDES", "b_text": "detsembrinumbris", "b_index": 1}]}, {"base_span": [[2401, 2412], [2413, 2431]], "annotations": [{"brat_id": "R5", "a_text": "1948. aasta", "rel_type": "INCLUDES", "b_text": "romaanivõistlusele", "b_index": 1}]}, {"base_span": [[2922, 2934], [2935, 2938]], "annotations": [{"brat_id": "R6", "a_text": "1949. aastal", "rel_type": "INCLUDES", "b_text": "sai", "b_index": 1}]}, {"base_span": [[3239, 3250], [3301, 3309]], "annotations": [{"brat_id": "R7", "a_text": "aastal 1970", "rel_type": "INCLUDES", "b_text": "lunastas", "b_index": 1}]}, {"base_span": [[3313, 3319], [3327, 3343]], "annotations": [{"brat_id": "R8", "a_text": "Möödus", "rel_type": "SIMULTANEOUS", "b_text": "kümmekond aastat", "b_index": 1}]}, {"base_span": [[3526, 3530], [3544, 3555]], "annotations": [{"brat_id": "R9", "a_text": "nägi", "rel_type": "IS_INCLUDED", "b_text": "1958. aasta", "b_index": 1}]}, {"base_span": [[3572, 3578], [3579, 3595]], "annotations": [{"brat_id": "R10", "a_text": "tulles", "rel_type": "IS_INCLUDED", "b_text": "järgmisel aastal", "b_index": 1}]}, {"base_span": [[4159, 4164], [4165, 4177]], "annotations": [{"brat_id": "R11", "a_text": "ilmus", "rel_type": "IS_INCLUDED", "b_text": "1961. aastal", "b_index": 1}]}, {"base_span": [[4688, 4697], [4733, 4738]], "annotations": [{"brat_id": "R14", "a_text": "tol õhtul", "rel_type": "INCLUDES", "b_text": "teade", "b_index": 1}]}, {"base_span": [[4739, 4751], [4757, 4764]], "annotations": [{"brat_id": "R13", "a_text": "samal päeval", "rel_type": "INCLUDES", "b_text": "istunud", "b_index": 1}]}, {"base_span": [[5281, 5285], [5286, 5295]], "annotations": [{"brat_id": "R12", "a_text": "täna", "rel_type": "INCLUDES", "b_text": "küsiksite", "b_index": 1}]}]}]}